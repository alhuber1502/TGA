<div xmlns="http://www.w3.org/1999/xhtml" xmlns:tei="http://www.tei-c.org/ns/1.0" class="tei_text" type="letter">
   <div class="tei_body">
      <div class="opener"> 
         <div class="salute">Illmo. Sig – Sig – Pad – Como.</div>
      </div>
      <p>Sono stato lungo tempo in dubbio se un dilettante, quale io sono, dovea mandare alcune
         sue coserelle a un Professore, quale è V.S. Illma., a un arbitro di ogni poetica eleganza.
         Nè ci volea meno che l'autorità del valorissimo Sigr. How per persuadermi a ciò fare.
         V.S. Illma. accolga queste mie coserelle con quella medesima bontà con cui ha voluto
         accogliere quella lettera che dice pur poco delle tante cose, che fanno sentire alle
         anime armoniche gli ammirabili suoi versi. Io sarò, per quanto io porrò, præco laudum
         tuarum, e quella mia lettera si stamperà in un nuovo Giornale, che si fa in Venezia,
         intitolato la Minerva, perchè sappia la Italia che la Inghilterra ricca di un Omero,
         di uno Archimede, di un Demostene, non manca del suo Pindaro. Al Sr. How non le saprei
         dire quanti obblighi io abbia; ma il maggiore è certamente quello di avermi presentato
         alla sua Musa, e di avermi procurato la occasione di poterla assicurare della perfetta
         ed altissima stima, con cui io ho l'honore di sottoscrivermi
      </p>
      <div class="closer">
         <div class="salute">di V.S. Illma. <br /> Devotismo. Obbligatmo. Servitore
         </div> 
         <div class="signed">F. ALGAROTTI. </div> 
         <div class="dateline">Pisa 24 Aprile 1763</div>
      </div>
   </div>
</div>
