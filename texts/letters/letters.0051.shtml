<div xmlns:tei="http://www.tei-c.org/ns/1.0" xmlns="http://www.w3.org/1999/xhtml" class="tei_text" type="letter">
   <div class="tei_body">
      <div class="opener"><sup style="font-size:x-small;"><span class="glyphicon glyphicon-book" aria-hidden="true"></span></sup> 
         <div class="salute">Glaucias Favonio<sup style="font-size:x-small;"><span class="glyphicon glyphicon-book" aria-hidden="true"></span></sup> suo S:</div>
      </div>
      <p>Literas, mi Favoni, abs te demum nudiustertiùs, credo, accepi;<sup style="font-size:x-small;"><span class="glyphicon glyphicon-book" aria-hidden="true"></span></sup> planè mellitas, nisi fortè quà de ægritudine quadam tuâ dictum: atque hoc sane mihi
         habitum est non paulò acerbiùs, quod te capitis morbo implicitum esse intellexi; oh
         morbum mihi quam odiosum! qui de industria id agit, ut ego in singulos menses, Dii
         boni, quantis juunditatibus orbarer! quàm ex animo mihi dolendum est, quod</p>
      <div class="q">
         <p>Medio de fonte leporum <br /> Surgit amari aliquid.<sup style="font-size:x-small;"><span class="glyphicon glyphicon-book" aria-hidden="true"></span></sup>–</p>
      </div>
      <p>salutem mehercule, nolo, tam parvipendas, atqb amicis tam improbè consulas: quanquam
         tute fortassis – æstuas angusto limite mundi,<sup style="font-size:x-small;"><span class="glyphicon glyphicon-book" aria-hidden="true"></span></sup> viamqb (ut dicitur) affectas Olympo,<sup style="font-size:x-small;"><span class="glyphicon glyphicon-book" aria-hidden="true"></span></sup> nos tamen non esse tam sublimes, utpote qui hisce in sordibus &amp; fæce diutius paululum
         versari volumus, reminiscendum est: illæ tuæ Musæ, si te ament modo, derelinqui paulisper
         non nimis ægrè patientur: indulge, amabo te, plus quam soles, corporis exercitationibus:
         magis te campus habeat, aprico magis te dedas otio, ut ne id ingenium quod tam cultum
         curas, diligenter nimis dum foves, officiosarum matrum ritu, interimas. vide, quæso,
         quàm <span style="font-style:italic">ἰατρικῶς</span> tecum agimus,</p>
      <div class="q">
         <p>–<span style="font-style:italic">ἤδ</span>' <span style="font-style:italic">ἐπιθήσω</span><br /> <span style="font-style:italic">φάρμαχ</span>' <span style="font-style:italic">ἅ</span> <span style="font-style:italic">κεν</span> <span style="font-style:italic">παύσῃσι</span> <span style="font-style:italic">μελαινάων</span> <span style="font-style:italic">ὀδυνάων</span>·<sup style="font-size:x-small;"><span class="glyphicon glyphicon-book" aria-hidden="true"></span></sup></p>
      </div>
      <p>si de his pharmacis non satis liquet; sunt festivitates meræ, sunt facetiæ, &amp; risus;
         quos ego equidem si adhibere nequeo, tamen ad præcipiendum (ut medicorum fere mos
         est) certè satis sim: id, quod poeticè sub finem epistolæ lusisti, mihi gratissimum
         quidem accidit. admodum latinè coctum &amp; conditum tetrasticon<sup style="font-size:x-small;"><span class="glyphicon glyphicon-book" aria-hidden="true"></span></sup> Græcam tamen illam <span style="font-style:italic">ἀφέλειαν</span> mirificè sapit. tu, quod restat, vide sodes, hujus hominis ignorantiam; cum, unde
         hoc tibi sit depromptum, (ut fatear) prorsus nescio: sane ego equidem nihil in capsis
         reperio, quo tibi minimæ partis solutio fiat.</p>
      <div class="closer">
         <div class="salute">vale, &amp; me ut soles, ama.</div> 
         <div class="dateline">A:D: 11: Kalend: Februar:<sup style="font-size:x-small;"><span class="glyphicon glyphicon-book" aria-hidden="true"></span></sup></div>
      </div>
   </div>
</div>