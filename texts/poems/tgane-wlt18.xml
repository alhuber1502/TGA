<?xml version="1.0" encoding="UTF-8"?>
<TEI xmlns:tei="http://www.tei-c.org/ns/1.0" xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title corresp="#txt_GrayTh1716_lt18">[Latin verses at Eton]</title>
            <author corresp="authors.xml#aut_GrayTh1716">Gray, Thomas, 1716-1771</author>
            <respStmt>
               <name xml:id="AH">Alexander Huber</name>
               <resp>Editor</resp>
            </respStmt>
            <funder>
               <name type="institution" xml:id="SUB">Göttingen State and University Library, University of Göttingen</name>
               <address>
                  <addrLine>Historic Building</addrLine>
                  <addrLine>Papendiek 14</addrLine>
                  <addrLine>D-37073 Göttingen</addrLine>
                  <addrLine>Germany</addrLine>
               </address>
            </funder>
         </titleStmt>
         <publicationStmt>
            <publisher xml:id="TGA">Thomas Gray Archive</publisher>
            <address>
               <addrLine>Taylor Institution Library</addrLine>
               <addrLine>St Giles'</addrLine>
               <addrLine>Oxford OX1 3NA</addrLine>
               <addrLine>UK</addrLine>
               <addrLine>
                  <email>info@thomasgray.org</email>
               </addrLine>
               <addrLine>
                  <ref target="https://www.thomasgray.org/">https://www.thomasgray.org/</ref>
               </addrLine>
            </address>
            <pubPlace>Oxford</pubPlace>
            <availability status="restricted">
               <licence target="http://creativecommons.org/licenses/by-sa/3.0/">This work is licensed under a Creative Commons Attribution-ShareAlike 3.0 Unported License.</licence>
            </availability>
         </publicationStmt>
         <sourceDesc>
            <bibl/>
         </sourceDesc>
      </fileDesc>
      <encodingDesc>
         <projectDesc>
            <p>This e-text is part of the Primary Texts section of the Thomas Gray Archive.</p>
            <p>XML created for the Thomas Gray Archive.</p>
         </projectDesc>
         <editorialDecl>
            <p>
						Contractions, italics and initial capitalization have
						been largely eliminated, except where of real import. Initial letters of
						sentences have been capitalized, all accents have been removed. The editor
						would like to express his gratitude to library staff at Pembroke College,
						Cambridge, at the British Library, and at the Bodleian Library, Oxford, for
						their invaluable assistance.
					</p>
         </editorialDecl>
         <classDecl>
            <taxonomy xml:id="LCNAF">
               <bibl>Library of Congress Name Authority File (<abbr>LCNAF</abbr>)</bibl>
            </taxonomy>
         </classDecl>
         <tagsDecl>
            <rendition n="linegroups indented" xml:id="lgindent" scheme="css">text-indent: 1em;</rendition>
            <rendition n="linegroups vertically spaced" xml:id="lgvspace" scheme="css">margin-bottom: 1em;</rendition>
            <rendition n="aligned centrally" xml:id="align-center" scheme="css">text-align: center;</rendition>
            <rendition n="aligned right" xml:id="align-right" scheme="css">text-align: right;</rendition>
            <rendition n="aligned left" xml:id="align-left" scheme="css">text-align: left;</rendition>
            <rendition n="inline" xml:id="inline" scheme="css">display: inline</rendition>
            <rendition n="italic" xml:id="i" scheme="css">font-style: italic;</rendition>
         </tagsDecl>
      </encodingDesc>
   </teiHeader>
   <text>
      <body>
         <div xmlns:ecep="http://www.eighteenthcenturypoetry.org/ns"
              type="poem"
              xml:id="tgane-wlt18"
              corresp="#txt_GrayTh1716_lt18"
              subtype="eceptext"
              rendition="#lgindent"
              ana="#hexameter #Lucretian">
            <link type="author" target="authors.xml#aut_GrayTh1716"/>
            <head>[Latin verses at Eton]</head>
            <epigraph>
               <l>—Quem te Deus esse</l>
               <l>Jussit et humana qua parte locatus es in re</l>
               <l>Disce—</l>
               <bibl>[Persius, <hi>Satires,</hi> iii. 71-73.]</bibl>
            </epigraph>
            <lg>
               <l n="1">Pendet Homo incertus gemini ad confinia mundi</l>
               <l n="2">Cui parti accedat dubius; consurgere stellis</l>
               <l n="3">An socius velit, an terris ingloria moles</l>
               <l n="4">Reptare, ac muto se cum grege credere campis:</l>
               <l n="5">Inseruisse choro divum hic se jactat, et audet</l>
               <l n="6">Telluremque vocare suam, fluctusque polumque,</l>
               <l n="7">Et quodcunque videt, proprios assumit in usus.</l>
               <l n="8">'Me propter jam vere expergefacta virescit</l>
               <l n="9">'Natura in flores, herbisque illudit, amatque</l>
               <l n="10">'Pingere telluris gremium, mihi vinea foetu</l>
               <l n="11">'Purpureo turget, dulcique rubescit honore;</l>
               <l n="12">'Me rosa, me propter liquidos exhalat odores;</l>
               <l n="13">'Luna mihi pallet, mihi Olympum Phoebus inaurat,</l>
               <l n="14">'Sidera mi lucent, volvunturque aequora ponti.'</l>
            </lg>
            <lg>
               <l n="15">    Sic secum insistit, tantumque haec astra decores</l>
               <l n="16">AEstimat esse suae sedis, convexaque coeli</l>
               <l n="17">Ingentes scenas, vastique aulaea theatri.</l>
            </lg>
            <lg>
               <l n="18">    At tibi per deserta fremit, tibi tigris acerbum</l>
               <l n="19">Succenset, nemorum fulmen, Gangeticus horror?</l>
               <l n="20">Te propter mare se tollit, surgitque tumultu?</l>
            </lg>
            <lg>
               <l n="21">    Hic ubi rimari, atque impallescere libris</l>
               <l n="22">Perstitit, anne valet qua vi connexa per aevum</l>
               <l n="23">Conspirent elementa sibi, serventque tenorem;</l>
               <l n="24">Sufficiant scatebrae unde mari, fontesque perennes</l>
               <l n="25">Jugis aquae fluviis, unde aether sidera pascat,</l>
               <l n="26">Pandere? nequaquam: secreta per avia mundi</l>
               <l n="27">Debile carpit iter, vix, et sub luce maligna</l>
               <l n="28">Pergit, et incertam tendit trepidare per umbram.</l>
               <l n="29">Fata obstant; metam Parcae posuere sciendi,</l>
               <l n="30">Et dixere: veni huc, Doctrina, hic terminus esto.</l>
               <l n="31">Non super aethereas errare licentius auras</l>
               <l n="32">Humanum est, at scire hominem; breve limite votum</l>
               <l n="33">Exiguo claudat, nec se quaesiverit extra.</l>
               <l n="34">Errat, qui cupit oppositos transcendere fines,</l>
               <l n="35">Extenditque manus ripae ulterioris amore;</l>
               <l n="36">Illic gurges hiat late, illic saeva vorago,</l>
               <l n="37">Et caligantes longis ambagibus umbrae.</l>
            </lg>
            <lg>
               <l n="38">    Oceani fontes, et regna sonantia fluctu,</l>
               <l n="39">Machina stellantis coeli, terraeque cavernae</l>
               <l n="40">Nullis laxantur mortalibus, isque aperiret</l>
               <l n="41">Haec qui arcana poli, magnumque recluderet aequor,</l>
               <l n="42">Frangeret aeternos nexus, mundique catenam.</l>
            </lg>
            <lg>
               <l n="43">    Plurimus (hic error, demensque libido lacessit)</l>
               <l n="44">In superos, coelumque ruit, sedesque relinquit,</l>
               <l n="45">Quas natura dedit proprias, jussitque tueri.</l>
               <l n="46">Humani sortem generis pars altera luget</l>
               <l n="47">Invidet armento, et campi sibi vindicat herbam.</l>
               <l n="48">'Oh quis me in pecoris felicia transferet arva,</l>
               <l n="49">'In loca pastorum deserta, atque otia dia?</l>
               <l n="50">'Cur mihi non Lyncisve oculi, vel odora canum vis</l>
               <l n="51">'Additur, aut gressus cursu glomerare potestas?</l>
               <l n="52">'Aspice, ubi, tenues dum texit aranea casses,</l>
               <l n="53">'Funditur in telam et late per stamina vivit!</l>
               <l n="54">'Quid mihi non tactus eadem exquisita facultas,</l>
               <l n="55">'Taurorumve tori solidi, pennaeve volucrum?'</l>
            </lg>
            <lg>
               <l n="56">    Pertaesos sortis doceant responsa silere.</l>
               <l n="57">Si tanto valeas contendere acumine visus,</l>
               <l n="58">Et graciles penetrare atomos; non aethera possis</l>
               <l n="59">Suspicere, aut lati spatium comprendere ponti.</l>
               <l n="60">Vis si adsit major naris; quam, vane, doleres,</l>
               <l n="61">Extinctus fragranti aura, dulcique veneno!</l>
               <l n="62">Si tactus, tremat hoc corpus, solidoque dolore</l>
               <l n="63">Ardeat in membris, nervoque laboret in omni;</l>
               <l n="64">Sive auris, fragor exanimet, cum rumpitur igne</l>
               <l n="65">Fulmineo coelum, totusque admurmurat aether:</l>
               <l n="66">Quam demum humanas, priscasque requirere dotes</l>
               <l n="67">Attonitus nimium cuperes, nimiumque reverti</l>
               <l n="68">In solitam speciem, veterique senescere forma.</l>
            </lg>
            <lg>
               <l n="69">    Nubila seu tentes, vetitumque per aera surgas,</l>
               <l n="70">Sive rudes poscas sylvas, et lustra ferarum;</l>
               <l n="71">Falleris; in medio solium Sapientia fixit.</l>
               <l n="72">Desine sectari majora, minorave sorte,</l>
               <l n="73">Quam Deus, et rerum attribuit natura creatrix.</l>
            </lg>
         </div>
      </body>
   </text>
</TEI>
