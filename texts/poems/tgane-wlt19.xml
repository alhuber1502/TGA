<?xml version="1.0" encoding="UTF-8"?>
<TEI xmlns:tei="http://www.tei-c.org/ns/1.0" xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title corresp="#txt_GrayTh1716_lt19">Luna habitabilis</title>
            <author corresp="authors.xml#aut_GrayTh1716">Gray, Thomas, 1716-1771</author>
            <respStmt>
               <name xml:id="AH">Alexander Huber</name>
               <resp>Editor</resp>
            </respStmt>
            <funder>
               <name type="institution" xml:id="SUB">Göttingen State and University Library, University of Göttingen</name>
               <address>
                  <addrLine>Historic Building</addrLine>
                  <addrLine>Papendiek 14</addrLine>
                  <addrLine>D-37073 Göttingen</addrLine>
                  <addrLine>Germany</addrLine>
               </address>
            </funder>
         </titleStmt>
         <publicationStmt>
            <publisher xml:id="TGA">Thomas Gray Archive</publisher>
            <address>
               <addrLine>Taylor Institution Library</addrLine>
               <addrLine>St Giles'</addrLine>
               <addrLine>Oxford OX1 3NA</addrLine>
               <addrLine>UK</addrLine>
               <addrLine>
                  <email>info@thomasgray.org</email>
               </addrLine>
               <addrLine>
                  <ref target="https://www.thomasgray.org/">https://www.thomasgray.org/</ref>
               </addrLine>
            </address>
            <pubPlace>Oxford</pubPlace>
            <availability status="restricted">
               <licence target="http://creativecommons.org/licenses/by-sa/3.0/">This work is licensed under a Creative Commons Attribution-ShareAlike 3.0 Unported License.</licence>
            </availability>
         </publicationStmt>
         <sourceDesc>
            <bibl/>
         </sourceDesc>
      </fileDesc>
      <encodingDesc>
         <projectDesc>
            <p>This e-text is part of the Primary Texts section of the Thomas Gray Archive.</p>
            <p>XML created for the Thomas Gray Archive.</p>
         </projectDesc>
         <editorialDecl>
            <p>
						Contractions, italics and initial capitalization have
						been largely eliminated, except where of real import. Initial letters of
						sentences have been capitalized, all accents have been removed. The editor
						would like to express his gratitude to library staff at Pembroke College,
						Cambridge, at the British Library, and at the Bodleian Library, Oxford, for
						their invaluable assistance.
					</p>
         </editorialDecl>
         <classDecl>
            <taxonomy xml:id="LCNAF">
               <bibl>Library of Congress Name Authority File (<abbr>LCNAF</abbr>)</bibl>
            </taxonomy>
         </classDecl>
         <tagsDecl>
            <rendition n="linegroups indented" xml:id="lgindent" scheme="css">text-indent: 1em;</rendition>
            <rendition n="linegroups vertically spaced" xml:id="lgvspace" scheme="css">margin-bottom: 1em;</rendition>
            <rendition n="aligned centrally" xml:id="align-center" scheme="css">text-align: center;</rendition>
            <rendition n="aligned right" xml:id="align-right" scheme="css">text-align: right;</rendition>
            <rendition n="aligned left" xml:id="align-left" scheme="css">text-align: left;</rendition>
            <rendition n="inline" xml:id="inline" scheme="css">display: inline</rendition>
            <rendition n="italic" xml:id="i" scheme="css">font-style: italic;</rendition>
         </tagsDecl>
      </encodingDesc>
   </teiHeader>
   <text>
      <body>
         <div xmlns:ecep="http://www.eighteenthcenturypoetry.org/ns"
              type="poem"
              xml:id="tgane-wlt19"
              corresp="#txt_GrayTh1716_lt19"
              subtype="eceptext"
              rendition="#lgindent"
              ana="#hexameter">
            <link type="author" target="authors.xml#aut_GrayTh1716"/>
            <head>
               <emph>Luna habitabilis</emph>
            </head>
            <lg>
               <l n="1">Dum Nox rorantes non incomitata per auras</l>
               <l n="2">Urget equos, tacitoque inducit sidera lapsu;</l>
               <l n="3">Ultima, sed nulli soror inficianda sororum,</l>
               <l n="4">Huc mihi, Musa: tibi patet alti janua coeli,</l>
               <l n="5">Astra vides, nec te numeri, nec nomina fallunt.</l>
               <l n="6">Huc mihi, Diva veni: dulce est per aperta serena</l>
               <l n="7">Vere frui liquido, campoque errare silenti;</l>
               <l n="8">Vere frui dulce est; modo tu dignata petentem</l>
               <l n="9">Sis comes, et mecum gelida spatiere sub umbra.</l>
            </lg>
            <lg>
               <l n="10">    Scilicet hos orbes, coeli haec decora alta putandum est,</l>
               <l n="11">Noctis opes, nobis tantum lucere; virumque</l>
               <l n="12">Ostentari oculis, nostrae laquearia terrae,</l>
               <l n="13">Ingentes scenas, vastique aulaea theatri?</l>
               <l n="14">Oh! quis me pennis aethrae super ardua sistet</l>
               <l n="15">Mirantem, propiusque dabit convexa tueri;</l>
               <l n="16">Teque adeo, unde fluens reficit lux mollior arva,</l>
               <l n="17">Pallidiorque dies, tristes solata tenebras?</l>
            </lg>
            <lg>
               <l n="18">    Sic ego, subridens Dea sic ingressa vicissim:</l>
               <l n="19">Non pennis opus hic, supera ut simul illa petamus:</l>
               <l n="20">Disce Puer potius coelo deducere Lunam;</l>
               <l n="21">Neu crede ad magicas te invitum accingier artes,</l>
               <l n="22">Thessalicosve modos: ipsam descendere Phoeben</l>
               <l n="23">Conspicies novus Endymion; seque offeret ultro</l>
               <l n="24">Visa tibi ante oculos, et nota major imago.</l>
            </lg>
            <lg>
               <l n="25">    Quin tete admoveas (tumuli super aggere spectas,</l>
               <l n="26">Compositum) tubulo; simul imum invade canalem</l>
               <l n="27">Sic intenta acie, coeli simul alta patescent</l>
               <l n="28">Atria; jamque, ausus Lunaria visere regna,</l>
               <l n="29">Ingrediere solo, et caput inter nubila condes.</l>
            </lg>
            <lg>
               <l n="30">    Ecce autem! vitri se in vertice sistere Phoeben</l>
               <l n="31">Cernis, et Oceanum, et crebris Freta consita terris;</l>
               <l n="32">Panditur <emph>ille</emph> atram faciem caligine condens</l>
               <l n="33">Sublustri, refugitque oculos, fallitque tuentem;</l>
               <l n="34">Integram Solis lucem quippe haurit aperto</l>
               <l n="35">Fluctu avidus radiorum, et longos imbibit ignes:</l>
               <l n="36">Verum <emph>his</emph>, quae, maculis variata nitentibus, auro</l>
               <l n="37">Caerula discernunt, celso sese insula dorso</l>
               <l n="38">Plurima protrudit, praetentaque littora saxis;</l>
               <l n="39">Liberior datur his quoniam natura, minusque</l>
               <l n="40">Lumen depascunt liquidum; sed tela diei</l>
               <l n="41">Detorquent, retroque docent se vertere flammas.</l>
            </lg>
            <lg>
               <l n="42">    Hinc longos videas tractus, terrasque jacentes</l>
               <l n="43">Ordine candenti, et claros se attollere montes;</l>
               <l n="44">Montes queis Rhodope assurgat, quibus Ossa nivali</l>
               <l n="45">Vertice: tum scopulis infra pendentibus antra</l>
               <l n="46">Nigrescunt clivorum umbra, nemorumque tenebris.</l>
               <l n="47">Non rores illi, aut desunt sua nubila mundo;</l>
               <l n="48">Non frigus gelidum, atque herbis gratissimus imber:</l>
               <l n="49">His quoque nota ardet picto Thaumantias arcu,</l>
               <l n="50">Os roseum Aurorae, propriique crepuscula coeli.</l>
            </lg>
            <lg>
               <l n="51">    Et dubitas tantum certis cultoribus orbem</l>
               <l n="52">Destitui? exercent agros, sua moenia condunt</l>
               <l n="53">Hi quoque, vel Martem invadunt, curantque triumphos</l>
               <l n="54">Victores: sunt hic etiam sua praemia laudi;</l>
               <l n="55">His metus, atque amor, et mentem mortalia tangunt.</l>
            </lg>
            <lg>
               <l n="56">    Quin, uti nos oculis jam nunc juvat ire per arva,</l>
               <l n="57">Lucentesque plagas Lunae, pontumque profundum:</l>
               <l n="58">Idem illos etiam ardor agit, cum se aureus effert</l>
               <l n="59">Sub sudum globus, et Terrarum ingentior orbis;</l>
               <l n="60">Scilicet omne aequor tum lustrant, scilicet omnem</l>
               <l n="61">Tellurem, gentesque polo sub utroque jacentes:</l>
               <l n="62">Et quidam aestivi indefessus ad aetheris ignes</l>
               <l n="63">Pervigilat, noctem exercens, coelumque fatigat;</l>
               <l n="64">Jam Galli apparent, jam se Germania late</l>
               <l n="65">Tollit, et albescens pater Apenninus ad auras:</l>
               <l n="66">Jam tandem in Borean, en! parvulus Anglia naevus</l>
               <l n="67">(Quanquam aliis longe fulgentior) extulit oras:</l>
               <l n="68">Formosum extemplo lumen, maculamque nitentem</l>
               <l n="69">Invisunt crebri Proceres, serumque tuendo</l>
               <l n="70">Haerent, certatimque suo cognomine signant:</l>
               <l n="71">Forsitan et Lunae longinquus in orbe Tyrannus</l>
               <l n="72">Se dominum vocat, et nostra se jactat in aula.</l>
            </lg>
            <lg>
               <l n="73">    Terras possim alias propiori Sole calentes</l>
               <l n="74">Narrare; atque alias, jubaris queis parcior usus,</l>
               <l n="75">Lunarum chorus, et tenuis penuria Phoebi:</l>
               <l n="76">Ni, meditans eadem haec audaci evolvere cantu,</l>
               <l n="77">Jam pulset citharam Soror, et praeludia tentet.</l>
            </lg>
            <lg>
               <l n="78">    Non tamen has proprias laudes, nec facta silebo</l>
               <l n="79">Jampridem in fatis, patriaeque oracula famae.</l>
               <l n="80">Tempus erit, sursum totos contendere coetus</l>
               <l n="81">Quo cernes longo excursu, primosque colonos</l>
               <l n="82">Migrare in lunam, et notos mutare Penates:</l>
               <l n="83">Dum stupet obtutu tacito vetus incola, longeque</l>
               <l n="84">Insolitas explorat aves, classemque volantem.</l>
            </lg>
            <lg>
               <l n="85">    Ut quondam ignotum marmor, camposque natantes</l>
               <l n="86">Tranavit Zephyros visens, nova regna, Columbus;</l>
               <l n="87">Litora mirantur circum, mirantur et undae</l>
               <l n="88">Inclusas acies ferro, turmasque biformes,</l>
               <l n="89">Monstraque foeta armis, et non imitabile fulmen.</l>
               <l n="90">Foedera mox icta, et gemini commercia mundi,</l>
               <l n="91">Agminaque assueto glomerata sub aethere cerno.</l>
               <l n="92">Anglia, quae pelagi jamdudum torquet habenas,</l>
               <l n="93">Exercetque frequens ventos, atque imperat undae;</l>
               <l n="94">Aeris attollet fasces, veteresque triumphos</l>
               <l n="95">Huc etiam feret, et victis dominabitur auris.</l>
            </lg>
         </div>
      </body>
   </text>
</TEI>
