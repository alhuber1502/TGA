[Elegia]

Il rintocco della campana segna il partente girono; Il mugghiante armento erra lentamente sulla piaggia; L’arator verso casa prende la sua strada faticosa, E lascia il mondo alle tenebre ed a me. 

Ora svanisce l’indistinto paese dalla vista, E un orrido e maestoso silenzio occupa tutta l’aria, Eccetto che dove lo scarafaggio move il suo ronzante volo, E tintinni sonnolenti addormentano i lontani ovili;

E dove da quella d’ellera ammantata torre Il pensieroso gufo si duole alla luna Di quelli, ch’errando presso alla sua segreta pergola Sturbano il suo antico solitario regno. 

Sotto quelli scabri olmi, sotto l’ombra di quel tasso Ove si alza la zolla in polverosi mucchi, Ciaschedun nella sua cella angusta per sempre riposto I rozzi antenati del villaggio dormono. 

La mormorante voce dell’incenso-spirante mattino, La rondinella piagente dalla capanna coperta di paglia, Lo squillante canto del gallo, o l’eccheggiante corno No piú gli alzerà dal loro letto umile. 

Per loro non piú arderà il vampeggiante focolare, O diligente madre di famiglia si applicherà alla sua vespertina cura, Non correranno i fanciulli balbettando il ritorno del padre, Non s’arrampicheran sopra i di lui ginocchi a divider l’invidiato bacio. 

Spesse volte la messe ha ceduto alla loro falce, Spesse volte il loro vomero ha infranto la zolla ostinata: Come allegri conducevano il lor tiro al campo! Come piegavansi i boschi sotto il lor colpo robusto! 

Che l’ambizione non isprezzi la loro utile fatica, I loro piaceri domestici, e il loro fato oscuro; Che non ascolti il fasto con un sorriso sdegnoso I corti e semplici annali dei poveri. 

Il vanto dell’arte araldica, la pompa della possanza, E tutto ciò che la bellezza, e tutto ciò che ànno mai dato le ricchezze Aspetta equalmente l’ora inevitabile, Le strade della gloria non conducono che alla tomba. 

Nè voi, orgogliosi, imputate a questi a difetto Se la memoria sopra il lor sepolcro non erge trofei, Ove per vasto fabbricato, e sotto volta lavorata La risonante antifona alza la nota di lode. 

Può mai l’urna istoriata, o l’animato busto Richiamar alla sua sede lo spirito fugace? Può mai la voce dell’onore eccitar la tacita polvere, O l’adulazione lusingar l’insensibile e freddo orecchio di morte? 

Forse in questo angolo negletto è riposto Qualche cuore una volta pregno di fuoco celeste; Mani, che avrian potuto reggere lo scettro dell’impero, O svegliare all’armonia la vivente lira. 

Ma la scienza ai loro occhi la sua ampia pagina Ricca delle spoglie del tempo mai non ispiegò; La fredda povertà represse il loro nobile entusiasmo, E agghiacciò la geniale corrente dell’anima. 

Ben molte gemme di purissimo raggio sereno Le cupe profonde caverne dell’oceano racchiudono; Ben molti fiori mascono a rosseggiar non veduti, Ed a spander la loro fragranza all’aria deserta. 

Qualche rustico Hampden che con intrepido petto Al piccolo tiranno d’suoi campi si oppose, Qualche muto ed oscuro Milton qui forse riposa, Qualche Cromwel innocente del sangue della sua patria. 

Ad attirar gli applausi d’ascoltanti senati, A sprezzar le minacce del dolor e della sventura, A sparger l’abbondanza sopra un paese ridente, Ed a legger la loro istoria in faccia della nazione

Proibì loro la sorte: non ristrinse però solamente Le loro crescenti virtù; represse anche i loro vizj; Proibì di andar nuotando fra il sangue al trono, E di chiuder le porte di misericordia al genere umano;

Di reprimere le forti agitazioni della coscienza, Di spegnere i rossori dell’ingenua pudore, O di sagrificar sull’altare del lusso e della superbia Con incense acceso alla fiamma della musa. 

Lontani dal vano tumulto del pazzo volgo, Le loro brame moderate non impararono mai a traviare; Lungo la fresca e solitaria valle della vita Tennero il tacito corso della loro via. 

Per proteggere anche queste ossa dall’insulto Qualche fragile monumento eretto vicino Con rozze rime, e deformi sculture ornato Implora dal passeggiero il tributo d’un sospiro. 

Il lor nome, i loro anni scritti da musa illetterata Stanno in luogo di fama e di elegia: Sparge anch’essa molti sacri testi intorno, Che insegnano al rustico dabbene a morire. 

Poichè chi in preda alla muta obblivione Ha mai ceduta questa piacevole ed ansiosa esistenza, Ha lasciate le calde regioni dell’allegro giorno Senza gettar indietro un appassionato e sospiroso sguardo? 

Sopra qualche petto amato si riposa l’anima spirante, Alcune pietose stille il socchiuso occhio dimanda; Anche dalla tomba grida la voce della natura, Anche nelle nostre ceneri vivono le solite fiamme. 

Per te, che ricordevole degl’inonorati morti In questi versi la loro semplice istoria racconti, Se per sorte condotto dalla solitaria meditazione Qualche spirito al tuo conforme dimanderà del tuo fato,

Forse gli risponderà qualche canuto pastore: “Spesse volte l’abbiamo visto allo spuntar dell’alba Con passi frettolosi scotendo la rugiada A rincontrar il sole sull’altra vetta. 

Là al piè di quel pieghevole faggio Che attortiglia tanto alto le sue antiche e bizzarre radici, Sbadato e ozioso sdrajavasi all’ora del meriggio, E guardava il ruscello che mormora appresso. 

Vicino a quel bosco, ora sorridente come per ischerno, Borbottando le sue capricciose fantasie egli errava, Ora languido, mesto e smorto come un infelice, O impazzito dalle cure, o contrariato da amore disperato. 

Una mattina non lo vidi più sul consueto colle, Alla boscaglia, e vicino al suo albero prediletto; Venne an’altra, nè ancora appresso il ruscello, Nè sovra il poggio, nè al bosco egli era. 

La seguente con uffizj debiti in mesta pompa Lento per lo sentiero alla chiesa lo vendemmo portato; Avvicinati e leggi (poichè legger tu sai) il verso Inciso sulla pietra sotto quella spina antica. 


L’Epitafio.

Qui posa il suo capo sul grembo della terra Un garzone alla fortuna ed alla fama ignoto, La bella scienza non sprezzò la sua nascita umile, E la malinconia lo segnò della sua impronta! 

Larga era la sua carità, e la sua anima sincera, Il cielo gli mandò un premio egualmente largo: Egli diede alla miseria (tutto ciò che aveva) una lagrima, Egli guadagnò dal cielo (tutto ciò cui sospirava) un amico. 

La tutti essi ugualmente in timorosa speranza riposano In seno del suo Padre e del suo Dio. 

