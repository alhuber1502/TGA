PÃ–EMATIA.

ELEGIA, RUSTICO COEMETERIO INSCRIPTA.

E. GRAY.

Aedibus e sacris lapsae sonat hora die
Per campos tardo grex pede flectit iter;
Incessuque domum pigro se vertit Arator,
Hospes ego solus nocte silente vagor.
Paulatim ex oculis abiere nitentia rura,
Coelorumque plagis incubat alta quies;
Stridulus urget iter nisi qua Scarabaeus in auras,
Murmur et e septis vix tremula aera cient.
Ni rupta qua turre sedens, hederaeque recessu,
Strix Lunam infausto provocat ore gemens;
Provocat opprobrio dubia sub nocte vagantes,
Impuro haec ausos prodere regna gradu.
Has propter veteres ulmos, nigramque cupressum,
Qua sacra congesto cespite terra tumet,
Plurimus sternum Vici rudis Incola somnum
Dormit, et indigenae contumulantur Avi.
Halet odoriferis si mane Favonius alis,
Si levis e summo fornice Hirundo crepet;
Amplius heu! Galli neque vox, neque cornua laeta,
Ex humili allicient ire per arva toro:
Nec veniente focus lucebit nocte, parati
Signa cibi; aut fessis Sponsa levabit onus;
Nec laeto amplexu accipient prope lumina Patrem,
Oscula nec Pueri terque quaterque petent.
Vi manuum indomita glebas coluere subactas,
Stravit agros valida falce resecta Ceres,
Quo strepitu intonuit lucus, cum vindice ferro
Victa olim cecidit sylva rebellis humi!
Haec studia, hos mores, quis fastu aspernet iniquo
Otiaque ignotis haud aliena locis?
Nec luxu quicunque tumet circumdatus aureo,
Pensa laborantis spernat honesta manus.
Nec socios nexus, nec pondus fictile mensae,
Nec Proavum Annales respuat aure rudes.
At Tituli, aurataeque Trabes, et ahenea Signa,
Et quaecunque tulit Fama, Triumphus, Opes,
Omnia finem adeunt, et inevitabile fatum,
Et sola ad Tumulum Gloria pandit iter.
Si neque, quae torpet gravis aere, superstet Imago,
Nec cassum integrent sculpta tropaea decus,
(Qua per celsam aedem, et summi laquearia Templi;
Carmina sancta, Deo ceu placuere, sonant)
Quicunque es servisque potens, ritulisque superbus,
Non tibi culpari fas sine honore locum.
Quid prosit species Urnarum? Et magna Parentum
Nomina? De clausa nil revocatur humo!
At neque Laus, neque Honor surdam renovare favillam,
Aut gelidae Morti dulce sonare queunt.
Forsan et hic Anima, aetheriis quae fervida flammis
Incaluit, nulla laude dicata jacet;
Debuerant quae Sceptra, Manus, decuisse, premendo,
Vel poterant vivam sollicitasse Lyram:
Non dedit his lapsum veris Annalibus aevum
Tradere, et sternum Musa perennis opus;
At gelida incubuit reprimens vim Mentis Egestas,
Torpueruntque hebeti corda subacta gelu.
Quin procul Oceano gemmae latuere, neque intus
Sole repercussas explicuere faces;
Plurimus erubuit tacito flos dulce recessu,
Deserto exsiliit flamine raptus odor.
Hac, indignatus Ruris dare colla Tyranno,
Ipse ardens Bruti corde, quiescat humo;
Forte sub hoc mutus torpescat cespite Naso,
Nec tinctus patrii sanguine Caesar agri.
Blanditos rapere Eloquio domitore Senatus;
Non tremere, attollit Lis ubi fceda caput;
Annonas gratse donaria fundere Plebi;
Et vivum in Populi corde sacrare decus;
Haec paucis adiisse datum est. Non limite Dotes
Tantum arcto, tacita Crimina sede, latent.
Non ergo immites sancta in Penetralia Regum
Immisit Lethi concitus ense Furor;
Inque sui Socios generis recludere portas,
Quas semper patulas jusserit esse Deus;
Jura neque insidiis involvere conscia Veri,
Nec procul ingenuas signa agitare Gena;
Purpureas neque adire domos, ubi carmina, succo
Illita venali dona, Camoena tulit.
Addidit his nullos ingloria Rixa furentes,
Qui lente tacitam composuere viam.
Quin facili lapsu, sub amici fronde receptus,
Praeteriit nullo turbine Vita tremens.
Haec tamen, ut sacra sint, pedibusque intacta profanis,
Et pius, et fragilis, stat super Ossa lapis;
Et Tumulum rude carmen habet, quo simplicis Ardor
Spirat Amicitiae; Mensque sine arte memor.
Haec tacitos penetrent sensus, spirantiaque intus
Pectoris eliciant fonte sacro lacrymam.
Nominaque, Aetatemque rudi inconcinna relatu
Finxit, et incultos rustica Musa modos;
Cernere erat passim de sancto excerpta libello,
Vivere quae doceant, quae bene posse mori.
Quis vero a Sociis, quis laeta a luce Diei
(Tunc ubi demissa Mens tremit icta Nece)
Exiit, et Vitae nec pectore sensit amorem,
Nec retroflexit lumina lenta semel!
Officiis Animus, sanctoque ardore, supremum,
Fretus Amicitiae, sentit adesse Diem;
Deficiente oculo lacrymarum educitur ortus;
Suave quidem est fidos sic meminisse sinus;
E Tumulo Natura vocat, cinerique sepulto
Ignis adhuc sacro flamine vivus inest.
At tibi, versu humili Comitum sine honore jacentum
Quem juvat anteactas sic iterare vias,
Forsitan ardenti vero Pietatis amore,
Sortis et optanti nosse suprema tuae,
Occurrat Vici canus Pater, horridus aevo,
Historias Pagi qui sonet ore rudes.
'Saepe illum celeri pede roscida culta petentem
' Vidimus, erubuit primum ubi monte jubar;
'Illic, qua fagi patet umbra, vetustaque radix
' Tortilis e summa flexibus exit humo;
'Languida sic passim componere membra soleret,
' Invigilans lapsu praetereuntis aquae.
'Vicini nemoris gelidas ceu viseret umbras,
' Cernere erat (taciturn dum pede ferret iter)
'Nunc objurganti similem arridere, suoque
' Intima mussantem promere verba sinu;
'Nunc pallere genas, qualis divulsus amata
' Virgine, ceu furiis concitus, esse solet:
'Quem peterem nuper per luci florea serta
' Mane novo, et fagus qua, sua cura, viget,
'Nusquam adiit! Ripae sedes deserta virebat,
' Conscia nec soliti prata Sodalis erant.
'Lux rediit; tristique sonans pia Naenia cantu
' In tumulum moestos prodidit ire gradus.
'Adstes, atque legas (potes hoc) superaddita saxo
' Carmina, qua fusco spina colore riget. '

EPITAPHIUM

Hic Auri, Famaeque inopem, juvenilibus annis
Raptum sub tacito cespite celat humus;
Natales illi invidit Sapientia claros,
Signavit Puerum lugubris Hora suum.
Quae tenuit, puro est largitus pectoris aestu.
Huic tulit admissa Praemia Morte Deus.
Pauperibus pauper lacrymae munuscula fudit,
Ex spe divinam nactus Amicitiam.
Huic nec Virtutes nimium depromere quaeras,
Nec Vitia excussa sollicitare sera;
Spe tremula pariter, pariter terrore quiescunt,
In placidos Summi Patris itura sinus.
