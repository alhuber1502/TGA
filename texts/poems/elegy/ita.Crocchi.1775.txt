Elegia scritta in cimiterio di campagna

Il Bronzo vespertin con flebil rombo
Gia s'ode tintinnir; dal firmamento
Sparito il dì, cade la notte a piombo.
Sciolto dal giogo il bue con passo lento
Va mugghiando pel campo, e l'aratore
A casa ciondolon sen' riende a stento,
E al bujo, e a me ne lascia il mondo; e fuore
Sparisce il verde suol; sull' aria resta
Cupo silenzio in tenebroso orrore,
Se non là dove il Calabrone insesta
Colle ali sue ronzanti, e al sonno invita
De' campanacci il suon per la foresta;
Se non là dove d'Ellera vestita
S'alza la torre, e stupida Civetta
Colla luna si duol, se la romita
Sua casa nel passar qualcuno infetta.
Sott' olmi scabri, e all' ombra di quei tassi
Dove la terra squallida, e negletta
In mucchj si solleva e dove fassi
Polve a tocco leggier, rustica gente
D'angusta fossa in sen sepolta stassi.
Non l'aura del matin, che dolcemente
Spira, non rondinella, che in suo tetto
Intestutto di fien canta dolente;
Non del Corno il romor, che dirimpetto
Echeggia, e non del Gallo acuto canto
Risveggliar la potrà dal cupo letto.
Arder per lei più non vedrassi intanto
L'acceso focolar, nè la Casiera
La cena preparare a quello accanto.
I figlj più non anderanno in schiera
Sulle ginocchia al genitor rampone
Per divider fra loro i baci a sera.
Sotto l'adunca falce, in sua stagione
Cadde la messe, e o! che con lieto cuore
Trassero al campo i buoi da sua magione
Per rompere le zolle! o! quale ardore
Mostrarono in tagliar le annose piante,
Che a' colpi non reggea natio rigore!
Quì non si faccia ambizione avanti
Di questi a disprezzar l'util lavoro,
Lor rozze gioje, e lor destin mancante;
Ne quei che son ricchi d'argento e d'oro
De' poveri la pura, e breve istoria
Con sorriso inuman credan disdoro;
Alla tomba soltanto della gloria
Conducono le vie; la pompa, i fasti
E potenza e beltà vanno in baldoria:
E tu, che il torn sulla superbia alzasti,
Non imputar de'miseri ad errore
Se monumento alcun non ritrovasti
Sulla lor tomba, dove più sonore
In lungo e dritto andron l'adorna volta
Fa risuonar le laudi al gran fattore.
Forse un busto spirante, e un' urna scolta
Può richiamare indietro al suo soggiorno
Il fiato fuggitivo un' altra volta?
Può dell' onor la voce in stile adorno
Tacita polve risvegliare, o puote
La morte intenerir, che venne attorno?
Chi sà che in queste oscure fosse ignote
Non sìa sepolto un cuor di fiamme pregno,
Discese in lui dalle celeste ruote;
Che braccio quì non sia di scettro degno
Per governare imperj, o per mandare
Della Cetera il suon d'estasi al segno.
Ma la scienza non mai volle spiegare
Agli occhi loro le feconde Carte
Di cio che al tempo un dì seppe involare;
Fredda miseria senza spirto, ed arte
Il nobil foco lor tenne sopito
E l'alma irrigidì per ogni parte.
O quante gemme di fulgor squisito
Nelle caverne son dell' oceàno
 U' penetrar non puotesi dal lito!
Quanti fiori talor spuntar dal piano
Per non esser veduti, e grato odore
Dal deserto terren spirano in vano!
Qualche rustico Hampden, che con valore
De' campi suoi al piccolo Tiranno
Intrepido mostro fermezza, e cuore;
Qualche muto Milton, qualche d'inganno
Incapace Cromwell qui forse posa,
Che mai non fece alla sua patria danno.
Vietò loro il destin l'aura pomposa
Dell' astante senato, e l'incuranza
Di fortuna dolente, e rovinosa,
Sparger loro vietò dolce abbondanza
Con larga man sopra terren ridente,
E divulgar le imprese in lontananza:
Nè circoscrisse la virtù nascente,
Ma ristrinse i delitti, e al tron le strade
Non volle che s'apprisser della gente
Per mezzo al sangue con taglienti spade,
Nè chiuse volle di pietà le porte
Agli occhi delle misere contrade;
Virtude interna a lor toccata in sorte
Vietò celare, e volle che mostrasse
Un ingenuo pudor ciascun da forte;
Che l'idolo del lusso non si alzasse,
E di superbo incenso, acceso all fuoco
Di lusinghiera Clio non mai fumasse.
Ben lungi dalle risse, in cui per poco
S'impegna il volgo insan, le loro brame
Non fur use a volar di loco in loco;
Lungo la fredda valle, ove lo stame
Traean di vita, il placido tenore
Serbaron del cammin lontan da trame.
Pur a protegger da insultante umore
Anche queste ossa, un fragil monumento,
Eretto quivi a rusticale onore
Solamente un sospir per un momento
Dal passeggier con rozze rime implora
E con sculture fabricate a stento.
Il nome loro, ed i lor anni ancora
Scritti da volgar musa in luogo intesti
Sono di fama, e d'elegia sonora:
Sparsi veggionsi attorno i sagri testi
Che insegnano a partir da questa vita
Della campagna agli abitanti onesti;
Poichè che mai vi fu, che in far partita
Lasciasse in preda al taciturno oblio
Quest' esser ansio che pur piace e invita?
Chi dal lieto confin di vita usci;
Senza sissare un guardo impaziente
Nel tempo indietro, che di già sparìo?
L'alma che parte dal suo sral cadente
Conta in tenero petto, e qualche stilla
Richiede per pietà l'occhio languente;
Fin dal sepolcro la natura strilla,
E fin per entro all nostro cener vive
Del consueto ardor qualche scintilla.
In quanto a te, per man di cui si scrive
Delle persone in versi incolti il fato
Che restar senz' onor di vita prive,
Se di genio simil quà mai portato
Da cupo meditar per accidente
Fia 'l tuo destin da passeggier cercato,
Forse qualche Bifolco a lui presente,
Per lunga etade incanutito il crine,
Dir gli potrà: Noi lo vedem sovente
Con frettoloso piè scuoter le brine
Allo spuntar della vermiglia Aurora
Per incontrare il sol sulle colline.
Sdrajato al piè noi lo vedem talora
Di quell' antico tremolante Faggio,
Che lassù capriccioso intreccia fuora
Del suol le sue radici, e il caldo raggio
Temprar, del rio vicin sul margo assiso,
Quando il sole era a mezzo del viaggio;
Ora pel bosco con giocondo viso
S' udia vagando sue bizzarre fole
Brontolar con ischerno, e lieto riso;
Or pallido e dolente, come suole
Chi disperato è dagli affanni oppresso,
O d'un deluso amor quel che si duole.
In van l'attesi una mattina io stesso
Sulla collina, e lungo lo scopeto,
E all' albero a lui grato ancora appresso;
Vi giunse un'altra in vece sua; pel cheto
Bosco ei non si vedea, nè per la valle,
Nè sul colle, o al ruscello consueto;
Il dì seguente per l'angusto calle,
Che guida al tempio, con lugubre ammanto
Gli amici lo portàr sopra le spalle
Con dolenti sospir, con flebil canto.
T'accosta, e leggi l'incisa canzone
(Giacchè di legger tu puoi darti il vanto)
Là nella pietra sotto quel macchione.

EPITAFFIO

QUI in grembo della terra il capo posa
Un Giovan, la cui vita alla Fortuna,
Ed alla Fama sù sempre nascosa.
La Scienza non sdegnò l' umil sua cuna,
Per suo seguace la Malinconia
Segnollo in fronte con marca opportuna.
Grande fu sua bontade, in sen nudria
Sincero il cor, il Ciel non fu nemico
Di premio uguale a tanta cortesia:
Quanto di bene avea donò al mendico,
Una lagrima sola; il Ciel cortese
D'ogni suo voto il fin dielli, un amico.
Sua virtù non cercar di far palese,
Ne di trarre ti prenda altro desio
Sue colpe da quel luogo, u' son comprese;
Sepolte entrambe in un profondo oblìo
Riposan queste in paventosa speme
Nel seno del suo padre, e del suo Dio
Finchè del mondo giungan le ore estreme.
