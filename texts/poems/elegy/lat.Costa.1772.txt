ELEGIA IN SEPULCRETO RUSTICO CONSCRIPTA

Aes triste ingeminat cedentis signa diei,
 Mugit tardigradum per loca sola pecus;
 Tecta petes, mudo tenebrisque mihique relicto,
 Sollicitum fessus carpit arator iter;
Deficiens oculis regio se subrahit; aethram
 Augustus late, mutus & horror habet. 
Solum raucisonis melolonthe se rotat alis,
 El mulcet clausas semisopitus oves
Tinnitus longe; solum illa ex turre corymbis
 Vestita, ad lunam secum habitrans queritur
 Secretos bubo deserta in sede recessus
 Turbari inviso, regna vetusta, pede. 
Illis sab scabris ulmis, taxique sub umbra,
 Pulvis ubi molles tollitur in cumulos,
 Rurigenae, quicunque sua, clauduntur in arcta
 Sopiti cella tempus in omne Patres. 
Non Vox thuriferae Aurorae spirantis in aura,
 Non quae de culmis trinsat hirundo casae,
 Non galli clangor, non jam resonabile cornu
 Eriget ex humili pectora strata toro. 
Non illis focus ardebit, non sedula fero
 Uxor adibit opus, nec patris ad reditum
 Accurrent balbi nati, nec basia circum
 Genua adrepentes invidiosa petent. 
Illis saepe seges cessit sub falce resecta,
 Saepe illis duro gleba refracta solo est –
 Ut laeti junctis petierunt arva juvencis!
 ut gemuit validis ictibus omne nemus! 
Non almi Ambitio spernat benefacta laboris,
 Gaudia & illa domus, fataque tecta situ:
 Non dedignanti subridens audiat aure
 Fastus simplicium parvula gesta virum. 
Splendorem generis, praelustria Nomina, Opesque,
 Quidquid & ipse Décor, Divitiaeque ferunt,
 Occupat atra aeque non evitabilis Hora,
 Gloriaque in tumulum dirigit alta vias. 
At Tu ne vitio Gens verte superba, quod illis
 Mnemosyne in bustum nulla tropaea levet
 Sub longis alis, crustati & fornice templi,
 Laudis ubi resonis intonat aura modis. 
An lprimas animam in sedes revocare fugacem
 Artifices urnae, saxave viva queant? 
An tacitos cineres Honor exciter ore, placensve
 Blandities gelida Mortis in aure sonet? 
Fors cor neglectus premit angulus ille repostum,
 Quod plenum atheriis ignibus intus erat,
 Fors dextram imlperii data sceptra tenere valentem,
 Aut vivas oestro fellicitare fides. 
Ast ampla his nunquam Doctrina volumina lapsi
 Ditata exuviis temporis explicuit;
 Frigida Paupertas rabiem compressit, & acrem
 Cursum Animae inducto strinxit acuta gelu. 
Sig tegitur late radianti luce serena
 Oceani coecis plurima gemma vadis,
 Invisusque rubet flos plurimus, atque profuso
 Desertas redolens implet odore plagas. 
Rusticus Hampdenus sors hic, quem pectore vidit
 Se contra intrepdio stare Tyrannus agri,
 Miltonusve jacet mutus sine nomine puras
 Aut Cromuel gaudens caedis habere manus. 
Patribus eloquio captis indicere plausus,
 Nil poenae, exitii nil timuisse minas,
 Spargere ridentem faecundo munere terram,
 Atque sua in populi cernere picta oculis
Sors acta hos vetuit: nec jam crescentia solum
 Germina Virtutum, sed Vitia omne genus
 Repressit simul, ad solium ne in sanguine narent,
 Ne miserum objicerent pectora clausa malis,
Neve graves simulans tegeret mens conscia motus,
 Ingenuo extinctus vel Pudor ore foret,
 Vel thura ad flammas Musaruma accensa sonarent
 Luxus & Flastus accumulata socis. 
Hi, stulti abjecto procul a certamine Vulgi,
 Haud unquam votis edidicere suis
 Errare, egelida sed vitae in valle reducti,
 Et soli tacita semper iere via. 
Ossibus hisce tamen monumenta caduca tuendis
 Addita, & abnormi carmina sculpta manu
 Suspiri unius, quicunque accesserit isthuc,
 Munere donari praetereunte rogant;
Nominaque, atque Anni, quos Musa inscripsit agrestis,
 Pro Fama, & numeris sunt, Elegia, tuis;
 Et lecta e Sacris sententia plurima Chartis
 Circumsusa, docet rustica corda mori. 
Nam muti Oblivi quis praeda futurus, ab illo
 Optato cessit, quo viget, estque, bono,
 Et laeti liquit tepefactas luminis oras,
 Nec retro ardentes flexit amans oculos? 
Dulce super pectus jam jam exhalanda quiescit
 Vis animae, atque pias lumina lacrymulas
 Claudenda exposcunt: Naturae clamat ab ipso
 Vjox tumulo, & vivax flamma tenet cineres. 
At de Te, Vates, qui nun ingloria vita
 Functorum memori carmine factga colis,
 Hguc aliquis solo meditandi ductus amore,
 Et tibi persimilis si tua fata roget,
Fors illi canus tum pastor dicet: "in ipso
"Vidimus hunc albi limine saepe die
 "Verrentem celeri pede rores, Solis ut orti
"Obvius exciperet, qua patet ora, jubar. 
 "Illo nutantis fagi sub tegmine, cujus
"Radicumingenium tortile ludit humi,
 "Projectus medio, lentusque jacebat in aestu,
"Spectabatque caput lene fluentis aquae. 
 "Juxta illum errabat lucum spernente renidens
"Nunc ore, & tenui murmure vana crepans,
 "Nunc languens, moestusque, & pallidus, ut miser, amens,
"Et qui transverso pressus amore jacet. 
 "Una dies venit; solito nec colle, nec ipsum
"Vidi ego dilectos arboris ante pedes:
 "Altera successit; nec fontis lympha, nec ipsum
"Amplius illa placens ora, nemusve dedit:
 "Proxima cum luxit, meritae maesto ordine pompae
"Elatum sacra vidimus ire via. 
 "Accede & legito (legere est tibi copia) carmen,
"Sub spino veteri quod rude marmor habet: "

EPITAPHIUM.

Hic Forti ignotus Juvenis, Famaeque, reclivem
 Cervicem Terrae detinet in gremio:
 Non humili Doctrina loco pulcherrima natum
 Sprevit, Tristities composuitque suum. 
Larga olli Bonitras sincero in pectore; et inde
 Aeque ille Caelo praemia larga tulit:
 Aerumnae (hoc habuit) lacrymam dedit ille: Sodalem
 Illi (hoc optarat) Numen habere dedit. 
Ne Merita ulterius quaeras cognoscere, parva
 Neu vitia horrenda e Sede vocare velis. 
In spe cuncta illic pariter trepidante quiescunt,
 Illius inque sinu stant Patris atque Dei. 
