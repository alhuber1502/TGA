[Elegia]

Suona il sacro bronzo. È qusto il segno del dì spirante. Il bue muggendo lentamente abbandona il formato solco: l’agricoltore affaticato parte dal campo asperso de’ suoi sudori, e lascia il mondo alle tenebre, ed a me. L’aspetto del villaggio incominica ad illanguidire al crepuscolo vespertino: regna nella natura una calma ed un silenzio profondo; odesi appena ancora l’aspro strillare di qualche grillo che addormenta il coricato gregge; talvolta pure dall’alto di quest’antica torre di edera amorosa, che l’attornia, coperta, lo stupido barbaggiano innalza i suoi lamenti alla luna, perchè un’importuno viaggiatore dirigendo gli smarriti suoi passi verso questo romitoro turba il riposo di sua solitudine, dove da lungo tempo ha stabilito il suo regno. Sotto questi vecchj olmi, all’ombra di questi cipressi s’innalzano qua e là dei monticelli di terra sotto cui in angusti spazj riposano per sempre i vecchj abitatori di questo villaggio. Il zeffiro mattutino, che col dolce suo soffio, reca un delizioso profumo; la rondinella col suo acuto gorgheggio; il gallo col suo grido penetrante; ed il pastore collo strepito del suo corno, che rimbombar fa l’eco, più loro la mensa della sera, i teneri fanciulletti non correranno più ad annunciare il ritorno del padre loro, nè si vedranno arrampicarsi sulle loro ginocchia per disputarsi la preminenza di un bacio sì al loro cuore soave. Sovente la dorata messe cedette alla loro acuta falce; la terra inaridita fu spezzata dal vomero del loro aratro. Con quale esultanza conducevano il loro attiraglio ovitivo ai campi! Come le più alte e robuste quercie di questo bosco piegarono le superbe cime sotto ai vigorosi loro colpi! L’ambizione non insulti gli utili loro travagli, i loro semplici piaceri domestici, e l’oscura loro vita. La oplulenza cessi di udire con insultante sorriso la semplice storia del misero. L’orgoglio della nascita, il fasto del potere, i vantaggi della bellezza, e la ricchezza finiscon tutti in un punto. La strada della gloria ha limite al sepolcro. Uomini superbi, non li rimproverate se la loro memoria non fu innalzata con trofei sugli avelli in questo vasto recinto, ove gli accenti sublimi del cuore risuonar faceano le lodi dell’ Altissimo. Un’ urna magnificamente lavorata, un busto bene effigiato dallo scalpello ponno mai rendere ad un cadavere il soffio leggero di vita? Tutti gli onori funebri rianimerebbero giammai una polvere muta? La lode sarebb’ella capace di lusingare il freddo orecchio della morte? In questo semplice e rustico asilo esiste forse uno di quei Genj che un giorno accesi de celeste fiamma avrebber saputo dirigere un impero, e trarre dalla loro cetra melodiosí concenti: ma la Scienza per essi avara non apri loro i suoi copiosi volumi arricchiti dalle spoglie del tempo; la fredda povertà agghiacciò il loro nobile entusiasmo, e spense il fuoco divino nelle anime loro. Quanti diamanti, oimè! quante perle preziose sono sepolte negli abissi dell’ oceano? quanti fiori si sono appassiti, senza che s’abbia potuto goder la loro bellezza, nè la soavità dei loro pro fumi, dissipati per l’aria. Senza dubbio fra questi estinti vi è qualche Hampdem che pieno di coraggio avrebbe resistito al piccolo tiranno del villaggio; avvi un Milton indegnamente dimenticato; qualche Cromvello non lordo del sangue de’suoi concittadini. Un’ avversa fortuna impedì loro di attirar l’ammirazione d’un attento senato, ed ottenerne gli applausi; essa ha loro negate le occasioni di affrontare i pericoli e di mostrarsi superiori alle sventure; si oppose alla loro brama di profonder benefizj e l’abbondanza su di un popolo fortunato e contento; essa finalmente fu gelosa di quella felicità della quale avrebbero gioito leggendo la loro storia al cospetto dei loro concittadini. Ma questa sorte invidiosa non solamente ha così ristretto la sfera della loro virtù, ma limitò per loro altresi la carriera del delitto. Non fu loro permesso di aspirare ad un trono, sul quale sarebbero saliti fra la strage ed il sangue; non avevano la fatale possanza di sbandire la pace e la pietà dalla terra; fu ad essi ignota sempre l’arte di dissimulare i laceranti rimorsi di una coscienza importuna, di nascondere l’ingenua rubescenza del pudore, ed il vano desio di sagrificare alla superbia ed al lusso coll’incenso acceso alla fiamma di una musa venale. Lungi dal dispregevole corteggio di una turba insensata e sospetta, e sobrj nei loro voti, non ebbero la pazza ambizione di lasciare la strada ordinaria, e sulla scena tranquilla e ritirata di questa vita, seguirono dolcemente il sentiere, che la natura avera loro additato. Veggo frattanto qualche modesto e fragile monumento eretto per servire di ricovero alle ossa che contiene: la rozza scultura e le di lei volgari iscrizioni chiedono al passeggero il tributo di un sospiro; il nome e l'età del sepolto servono di epitafio e di elegia; i sacri testi dintorno scolpiti insegnano la necessità di morire. Frattanto quanto pochi vi si preparano qui come altrove! Chi è mai colui, che sensibile al piacere dell' esistenza abbandoni la splendida luce che lo illumina senza rivolgere più volle dietro a se uno sguardo, che si prolunga da un doloroso sentimento? Qual è quell' uomo che lasciando il mondo non si lusinghi ancora di sopravvivere a sè medesimo nel seno di un amico, a cui sarà sempre caro? L'occhio che si chiude per non riaprirsi più, non aspetta egli almeno una lagrima dalla sensibilità? Anche nel fondo della tomba la voce della natura si fa sentire, e le ceneri, che vi si rinchiudono, sono ancor riscaldate dal fuoco di amore, che non saprebbe estinguersi. In quanto a te, che vendicando la memoria di quelli che furono privi degli onori funerei, qui segni in poche linee la storia semplice della loro vita; se un di fosse per caso qui guidato dalla meditazione un cuore sensibile quale il tuo, e bramasse saper la tua sorte, qualche buon incanutito pastore potrà rispondergli. « Noi l' abbiamo veduto quasi sempre al sorgere dell' aurora affrettare i suoi passi sull' erba bagnata dalla rugiada, salire sulla collina, e dare il primo saluto al sole nascente; indi nelle ore del meriggio poggiare lentamente le affaticate sue membra sotto quegli alberi fluttuanti, fisando gli sguardi verso il ruscello, la di cui acqua scorre colà mormorando dolcemente. Talvolta rivolgeva gli erranti suoi passi al bosco; ora sorrideva amaramente di rabbia, ora ripeteva fra sè le sue pene e gli affanni suoi; talvolta questo sventurato piangeva come un essere stanco che soccombe al peso del cordoglio, o ch' è tormentato da un disperato amore. Una mattina io non lo ritrovai, come al solito, sulla collina; lo cercai inutilmente nel campo e presso le favorite sue piante. Nel di seguente non fui più soddisfatto, egli non era nè al ruscello nè alla montagna nè al bosco; ma l'indomani noi vedemmo un convoglio avvicinarsi lentamente in un viale del cimitero; la bara era coperta di nero, ed era ei stesso che veniva portato sotterra. « Avvicinati (mi disse uno del seguito), leggi, ed osserva ciò ch' è scolpito su quella pietra posta dietro questo antico e spinoso cespuglio ». 


EPITAFIO.

Qui giace un giovane villico ignoto egualmente alla Fortuna che alla Fama. I Poeti non hanno celebrato la oscura nascita di lui. L'umile modestia era il suo retaggio. La sua beneficenza non avea limiti. La sincerità risiedeva sulle sue labbra. Egli diede allo sfortunato tutto ciò che aveva, una lagrima. Ottenne dal Cielo il solo bene che domandava, un amico. Non vi curate di scoprire altri meriti in lui, nè di svelare i falli, che la fragilità umana ha potuto fargli commettere, e che la morte ha sepolti. Ei non è adesso responsabile che alla Giustizia di quegli ch' è suo Dio, e Padre suo. 

