Elegia che si figura scritta in un cimitero di campagna

Piange la squilla il giorno moribondo,
 Riede il bove all' albergo, e di sudore
 Bagnato riede il languido aratore,
 Alle tenebre e a me lasciando il mondo. 
Fugge dal guardo, e vie più oscura il suolo;
 Cupo silenzio all' ampio ciel dà legge,
 E il sonnacchioso tintinnar del gregge
 Il ronzar d'un insetto il rompe solo. 
E là pur anco da ederosa torre
 Duolsi a' rai della luna il gufo ozioso
 Di chi, per torgli in un regno e riposo,
 Al solitario nido intorno corre. 
Sotto quegli olmi, e tra quei folti tassi,
 Ove fanno le zolle un picciol dorso,
 La rozza gente appo il mortal suo corso
 In celle anguste riposando stassi. 
Dolce garrir di rondinella amica,
 Aura odorosa di nascente giorno,
 Voce di gallo o rauco suon di corno
 Non gli alza più dalla lor tomba antica. 
Non più per essi nei fumosi lari
 La moglie desta le sopite braci,
 Non s' affanna per essi; e a chieder baci
 Lor non corrono incontro i figli cari. 
Quante fiate il seno un dì solcaro
 Ai campi, e fur dalle lor falci dome
 Le messi! quante guidar' bovi! e come
 Divenne il bosco ai colpi lor più raro! 
L'opre rozze, i piacer', la sorte vile
 Ah! non derida ambizion superba;
 Nè sprezzi ciò che la lor storia serba,
 Istoria non macchiata ancorchè umile. 
Quanto di bello e prezioso adora
 Il mondo, aviti fasti, e regal sorte,
 Aspetta tutto inevitabil morte:
 Cuopre l' erba e l' arena il fasto ancora. 
Ne tu, superbo, le chet' ombre insulta,
 Se non ornan trofei le ossa onorate,
 E se per volte auguste e d' ôr fregiate
 Non s' ergon inni, e lode vana esulta. 
Può dunque inciso busto, urna effigiata
 Richiamar l' alme dall' elisio regno? 
O le nenie placar l' ira e lo sdegno
 Di morte, ed animar cener gelata? 
Forse fu già d' aura celeste pregna
 Alcuna spoglia che qui oscura giace,
 E vi fu destra di trattar capace
 La dolce lira, o d' aver scettro degna. 
Ma non sapienza apri loro il volume
 Scritto del tempo sull' alato dorso;
 Gelò dell' alme ardimentose il corso,
 E tolse all' estro povertà le piume. 
Cosi nel grembo oziosamente serra
 Fulgide gemme ed or l' ampio oceano;
 E di tinte e d' odor fastosi in vano
 Stannosi i fior' cosi sopr' erma terra. 
Hamdeno difensor de' patrii tetti
 Giace, chi sa? dentro quel cupo avello;
 Quivi un Milton, non lungi un Cromuello
 Che unqua osò di ferir civici petti. 
Sprezzar tiranni, e non temer minaccia,
 Tenere i padri del senato intenti,
 Sparger dovizia alle meschine genti,
 E grato il cuore altrui leggere in faccia,
La sorte lor negò: sorte seconda,
 Che i vizj sì, non le virtù represse:
 Non schernì povertà, non si diresse
 Al trono alcun di sangue uman per l' onda. 
Vincer la voce del rimorso ardio
 Nessuno mai, nè il natural pudore;
 Sull' ara niuno delle sacre suore
 Al lusso, al fasto vil profumo offrìo. 
Lungi dal vano popolar concorso
 Non torser orma dal più dritto calle;
 E in questa della vita orrida valle
 Tranquillo fu de' loro giorni il corso. 
Pure a difesa di profano insulto
 Qui presso alle fredd' ossa eretto chiede
 Di poche lacrimette umil mercede
 Fral monumento in rozze note sculto. 
I nomi e gli anni in scritto disadorno
 Servon di storia e d' elegia dolente;
 Rammentan morte all' idiota gente
 I sacri motti alle pareti intorno. 
Poichè, qual uom tutta all' oblio più tardo
 In preda die' la dolce amara vita?
 O chi da' rai del di fece partita
 Senza indietro neppur volgere un guardo? 
Ama esalar su qualche petto fido
 L' alma, e chiede di pianto un segno almeno;
 Par che di fuoco ancor sia il cener pieno;
 Erge natura dalla tomba il grido. 
Ma se di te, che della turba umile
 Semplicemente narri il corso usato,
 Qui giunta a sorte ad esplorarne il fato
 Avvien che cerchi un' anima gentile;
Forse fia che risponda alcun canuto
 Pastor così: "Sull' albeggiar del girono
"Spesso il sole a mirar che fea ritorno
 "L' umid' erba calcare io l' ho veduto. 
 " Presso quel bosco con acerbo riso
 "Or tronche voci susurrava, or era
"Qual chi folle in amor piange e dispera,
 "Pallido, pensieroso, e mesto in viso. 
 "Spuntò un mattino, e sull' aprico monte
"Non più si vide al caro faggio allato;
 "L' altro successe, e non trovossi al prato,
"Non al colle vicino, al bosco, al fonte. 
 "Il terzo al fin con passo tardo e lento
"Portar si vide al tempio; or se ti piace,
 "Quel che fra i densi rovi ascoso giace
"Leggi, che il puoi, segnato monumento. 

EPITAFIO.

Giovine a fama incognito e a fortuna
 Della madre comune in sen qui dorme;
 Diegli melanconia maniere e forme,
 Ne Minerva sdegnò l'umil sua cuna. 
Ebbe l' animo grande, il cuor sincero,
 E gli fu grato il ciel: dar sol potea
 Sospiri a povertà, dielli: chiedea
 Nulla più che un amico, e l'ebbe vero. 
Più oltre investigar nel cieco oblio
 La opre buone o le ree non si conviene;
 E quelle e queste fra timore e spene
 Posano in seno al Creatore, a Dio. 
