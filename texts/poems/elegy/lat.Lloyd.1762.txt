CARMEN ELEGIACUM, IN CIMAETERIO RUSTICO Compositum

AUdistin! quam lenta sonans campana per agros,
 Aerato occiduam nuntiat ore diem. 
Armenta impellunt crebris mugitibus auras,
 Lassatusque domum rusticus urget iter. 
Solus ego in tcnebris moror, & vestigia solus
 Compono tacita nocte, vacoque mihi. 
Omnia pallescunt jam decedentia visu,
 Et terra & caelum, qua patet, omne silet. 
Cuncta silent, nisi musca suam sub vespere sero
 Raucisonans pigram qua rotat orbe fugam
 Cuncta silent, nisi qua faciles campanula somnos
 Allicit, & lento murmure mulcet oves. 
Quaque hedera antiquas socia complecitur umbra
 Turres, feralis lugubre cantat avis;
 Et strepit ad lunam, si quis sub nocte vagetur
 Imperium violans, Cynthia Diva, tuum. 
Has propter veteres ulmos, taxique sub umbra
 Qua putris multo cespite turget humus,
 Dormit, in aeternum dormit gens prisca colonum,
 Quisque sua angusta conditus usque domo. 
Hos nec mane novum, Zephyrique fragrantior aura,
 Nec gallus vigili qui vocat ore diem,
 Nec circumvolitans quae stridula garrit hirundo
 Stramineumque alta sub trabe figit opus,
 Undique nec cornu vax ingeminata sonantis
 AEterno elicient hos, repetentque toro. 
Amplius his nunquam conjux bene fida marito
 Ingeret ardenti grandia ligna foco;
 Nec reditum expectans domini sub vespere fero
 Excoquet agrestes officiosa dapes;
 Nec curret raptim genitoris ad oscula proles,
 Nec reducem agnoscent aemuIa turba patrem. 
Quam saepe Hi rastris glebam fregere feracem! 
Saepe horum cecidit falce resecta seges. 
Quam laeti egerunt stridentia plaustra per agros,
 Et stimulis tardos increpuere boves! 
Horum sylva vetus quam concidit icta bipenni,
 Quaque ruit late vi tremefecit humum! 
Ne tamen Ambitio risu male laeta maligno
 Sortemve, aut lusus, aut rude temnat opus! 
Nec fronte excipiat ventosa Superbia torva
 Pauperis annales, historiasque breves! 
Et generis jactatus honos, dominatio regum,
 Quicquid opes, quicquid forma dedere boni,
 Supremam simul hanc expectant omnia noctem:
 Scilicet ad lethum ducit honoris iter. 
Nolite hos humiles culpae insimulare, Superbi,
 Quod domini ostendant nulla trophaea decus,
 Qua canit amissum longo ordine turba patronum,
 Clarosque ingeminant claustra profunda sonos. 
An vanis inscripta notis angustior urna,
 Phidiacumve loquens nobile marmor opus,
 An revocent animam fatali a sede fugacem? 
Detque iterum vita posse priore frui? 
Possit adulantum sermo penetrare sepulchrum? 
Evocet, aut manes laus et inanis honor? 
Forsan in hoc, olim divino femine praegnans
 Ingenii, hoc aliquis cespite dormit adhuc. 
Neglecto hoc forsan jaceat sub cespite, sceptra
 Cujus tractarint imperiosa manus. 
Vel quales ipso forsan vel Apolline dignae
 Pulsarint docto pollice fila lyrae. 
Doctrine horum oculis antiqua volumina priscae­
 Nunquam divitias explicuere suas. 
Horum autem ingenium torpescere fecit egestas
 Aspera, & angustae sors inimica domi. 
Multa sub oceano pellucida gemma latescit,
 Et rudis ignotum fert & inane decus. 
Plurima neglectos fragrans rosa pandit odores,
 Ponit & occiduo pendula sole caput. 
Aemulus Hamdeni hic aliquis requiescat agrestis,
 Quem patriae indignans exstimulavit amor;
 Ausus hic exiguo est villae oppugnare tyranno,
 Asserere et forti jura paterna manu. 
Aut mutus forsan, fatoque inglorius alter
 Hac vel Miltono par requiescat humo. 
Dormiat aut aliquis Cromuelli hic aemulus audax,
 Qui patriam poterit vel jugulasse suam. 
Eloquio arrectum prompto mulcere senatum,
 Exilii irnmoto pectore ferre minas,
 Divitias larga in patriam diffundere dextra,
 Historiam cx populi colligere ore suam,
Illorum vetuit sors improba, — nec tamen arcto
 Tantum ad virtutem limite clausit iter,
 Verum etiam & vitia ulterius transire vetabat,
 Nec dedit his magnum posse patrare scelus. 
Hos vetuit temere per stragem invadere regnum,
 Excipere et surda supplicis aure preces. 
Sentire ingenuum nec dedidicere ruborem,
 Conscia suffusus quo notat ora pudor. 
Luxuria hi nunquam sese immersere superba
 Nec Musae his laudes prostituere suas. 
At placide illorum, procul a certamine turbae
 Spectabant propriam sobria vota domum,
 Quisque sibi vivens, & sponte inglorius exul
 Dum tacito elabens vita tenore fluit. 
Haec tamen a damno qui fervet tutius ossa,
 En tumulus fragilem praebet amicus opem
 Et vera agresti eliciunt suspiria corde
 Iucultae effigies, indoctilesque modi. 
Atque locum supplent elegorum nomen & anni
 Quae forma inscribit rustica Musa rudi
 Multa etiam sacri. diffundit commata textus,
 Queis meditans discat vulgus agreste mori
Heu, quis enim dubia hac dulcique excedere vita
 Jussus, et aeternas jam subiturus aquas,
 Descendit nigram ad noctem, cupidusque supremo
 Non saltern occiduam respicit ore diem? 
Decedens alicui saltem mens fidit amico
 In cujus blando pectore ponit opem,
 Fletum aliquem exposcunt jam deficientia morte
 Lumina, amicorum qui riget imbre genas. 
Quin etiam ex tumulo, veteris non inscia flammae,
 Natura exclamat fida, memorque fui. 
At tibi, qui tenui hoc deducis carmine fortem,
 Et defunctorum rustica fata gemis,
 Huc olim intentus si quis vestigia flectat
 Et fuerit qualis sors tua forte roget,
Huic aliquis forsan senior respondeat ultro,
 Cui niveis albent tempora sparsa comis,
 Vidimus hunc quam saepe micantes roribus herbas
 Verrentem rapido, mane rubente, gradu. 
Ad roseum solis properabat saepius ortum,
 Summaque tendebat per juga laetus iter. 
Saepe sub hac fago, radices undique circum
 Quae varie antiquas implicat a] ta suas,
 Stratus humi meditans medio procumberet aestu,
 Lustraretque inhians flebile murmur aequa. 
Saepius hanc sylvam propter viridesque recessus
 Urgeret meditans plurima, lentus iter,
 Intentam hic multa oblectaret imagine mentem,
 Musarumque frequens sollicitaret opem. 
Jam veluti demens, tacitis erraret in agris,
 Aut cujus stimulat corda repulsus amor. 
Mane aderat nuper, tamen hunc nec viderat arbos,
 Nec juga, nec saliens fons, tacitumve nemus;
 Altera Iux oritur; nec aperta hic valle videtur,
 Nec tamen ad fagum, nec prope fontis aquam. 
Tertia successit — lentoque exangue cadaver
 Ecce sepulcrali est pompa secuta gradu. 
Tu lege, namque putes, caelatum in marmore carmen,
 Quod juxta has vepres exhibet iste lapis. 

EPITAPHIUM.

CUI numquam favit fama aut fortuna secunda,
 Congesto hoc juvenem cespite servat humus. 
Huic tamen arrisit jucunda Scientia vultu,
 Selegitque, habitans pectora, Cura sibi. 
Largus opum fuit, & sincero pectore fretus,
 Accepit pretium par, tribuente Deo. 
Indoluit miserans inopi, lacrymasque profudit. 
— Scilicet id, miseris quod daret, omne fuit. 
A caelo interea fidum acquisivit amicum,
 Scilicet id, cuperet quod magis, omne fuit. 
Ne merita ulterius defuncti exquirere pergas,
 Nec vitia ex sacra sede referre petas. 
Utraque ibi trepida pariter spe condita restant,
 In gremio Patris scilicet atque Dei. 
