Elegia Inglese, del signor Tommaso Gray, sopra un cimitero di campagna,

trasportata in verso italiano dall' A[bate]. M[elchior]. C[esarotti].

Parte languido il giorno: odine il sengo
 Che ‘l cavo bronzo ammonitor del tempo
 Al consueto rintoccar diffonde. 
Va passo passo il mugolante armento
 Per la piaggia avviandosi: dal solco
 Move all' albergo l' arator traendo
 L'affaticato fianco, e lascia il mondo
 Alle tenebre e a me. 
Già scappa al guardo
 Gradatamente, o più e più s'infosca
 La faccia della terra, e l'aer tutto
 Silenzio in cupa maestade ingombra. 
Se non che alquanto lo interrompe un basso
 Ronzar d'insetti, e quel che il chiuso gregge
 Tintinnio soporoso al sonno alleta. 
E là pur anco da quell'erma torre
 Ch' ellera abbarbicata ammanta e stringe,
 Duolsi alla luna il pensieroso gufo
 Di quei che al muto suo segreto asilo
 D'intorno errando osan turbare i drittì
 Del suo vetusto solitario regno. 
Sotto le fronde di quegli olmi, all'ombra
 Di quel tasso funebre ove la zolla
 In polverosi tumulì s'inalza,
 Ciascun riposto in sua ristretta cella
 Dormono i padri del villaggio antichi. 
Voce d'augello annunziator d'albori,
 Auretta del mattin che incenso olezza,
 Queruli lai di rondinella amante,
 Tonar di squilla, o rintronar di corno
 Non gli alzeran dal loro letto umile. 
Più per essi non fia che si raccenda
 Il vampeggiante focolar, per essi
 Non più la fida affaccendata moglie
 Discorrerà per la capanna, intesa
 Di scarso cibo ad apprestar ristoro. 
Non correran festosi i figliuoletti
 Al ritorno del padre, e balbettando
 Vezzi indistinti aggrapperansi a prova
 Sul paterno ginocchio a corre il bacio,
 Della dolce famiglia invidia e gara. 
Quante volte cadeo sotto i lor falci
 La bionda messe! l'ostinata zolla
 Quante dei loro vomerì taglienti
 Cesse all'impronta! come lieti al campo
 Traean cantando gli aggiogati bovi! 
Come al colpir delle robuste braccia
 Gemeano i boschi disfrondati e ignudi! 
No della rozza villereccia gente
 Le pacifiche ed utili fatiche,
 Le domestiche gioje, e'l Fato oscuro,
 Non dispregiarlo, Ambizion superba;
 Nè sdegni il Fasto con sorriso altero
 Della semplice e bassa Povertade
 Gli oscuri sì, ma non macchiati annali. 
Pari è di tutti il Fato: avito ceppo
 Nella notte de'secoli nascoso,
 Pompa di gloria o di possanza, e quanto
 Può ricchezza ottener, donar beltade,
 Tutto sorprende inevitabil punto,
 E ogni via dell' onor guida alla tomba. 
Vano mortal, non recar loro ad onta
 Se su i sepolcri lor trofeo non erge
 La pomposa Memoria, ove per l'alte
 Volte d'tempj ripercossa eccheggia
 Canora laude. 
Ah l'ammirato busto,
 O l'urna effigiata al primo albergo
 Può richiamar lo spirito fugace? 
Può risvegliar la taciturna polve
 Voce d'onore? o adulatrice lode
 Il freddo orecchio lusingar di Morte? 
Ma che? negletto in questo angolo oscuro
 Un cor già pregno di celeste foco
 Forse è riposto, e qualche man possente
 A regger scettro di fiorito impero,
 O ad avvivar l'armoniosa cetra
 Rapitrice dell'anime gentili. 
Sol non aprì Dottrina al loro sguardo
 Il suo misterioso ampio volume
 Delle spoglie del tempo altero e carco. 
La freddolosa Povertade il sacro
 Foco ne spense, ed inceppò dell' alma
 L'agile vividissima corrente. 
Chè molte gemme di serena luce
 Disfavillanti l'ocean rinserra
 Nell'ime grotte, e molti fior' son nati
 A vagamente colorarsi in vano
 Non visti, e profumar l'aer solingo
 Di loro ambrosia genial fragranza. 
Questa zolla (chi sa?) forse ricopre
 Rustico Hamdeno che d'patrj campi
 Al picciolo tiranno oppose il petto:
 Là forse giace inonorato ignoto
 Miltone agreste, o Cromoèl poc'oltre
 Cui non bruttò della sua patria il sangue. 
Attrar con lingua imperiosa i plausi
 D'attonito Senato, ire e minacce
 Di tiranni sfidar, bear contrade
 Coi doni d'ubertà, legger negli occhi
 D'intenerito popolo confuso
 La grata isotira de'suoi fatti egregi,
 Vietò la sorte a quei negletti ingegni. 
Pur se basso natal rattenne il volo
 Delle innate virtù, represse ancora
 Di vizj e di misfatti il germe e l' esca. ~
 Fortunata impotenza a lor non diede
 Per mezzo il sangue farsi varco al trono,
 Nè di pietade a' meschinello in faccia
 Chiuder le porte,
Nè affogar le strida
 Di coscienza roditrice, e 'l foco
 Dell' ingenuo pudor spegnersi in petto,
 Nè del Lusso e del Fasto arder sull 'are
 Incenso acceso all' apollinea face. 
Lungi dal folle vaneggiar del volgo,
 Dai desiri infiniti e gare insane,
 Non traviar 'giammai le innocue genti
 Dal sentier di Natura, e per la cheta
 Della vita mortal solinga valle
 Tennero un corso tacito e tranquillo. 
Ora a guardar le fredde ignobili ossa
 Dalle ingiurie del ciel, qui presso cretto
 Di fragil terra un monumento adorno
 Di rozze rime e disadatte forme,
 Dal molle cor del passeggiero implora
 Picciol tributo di sospir pietoso. 
I lor nomi, i lor anni, informe scritto
 D' inerudita Musa, all' ombre oscure
 Servon di Fama e d' Eleghi dolenti;
 E sparse miri le pareti intorno
 Di sagrate sentenze a scolpir atte
 Nei rozzi petti il gran dover di morte. 
Poichè chi tutta mai cesse tranquillo
 In preda a muta oblivion vorace
 Questa esistenza travagliosa e cara? 
Chi del vivido giorno i rai sereni
 Abbandonò, senza lasciarsi addietro
 Un suo languente e sospiroso sguardo? 
Ama posar su qualche petto amato
 L'alma spirante, e i moribondi lumi
 Chieggono altrui qualche pietosa stilla:
 Fuor della tomba ancor grida la voce
 Della natura, e sin nel cener freddo
 Degli usati desir' vivon le fiamme. 
Ma tu che serbi ricordanza e cura
 D' obliati mortali, e in questi versi
 La lor semplice istoria altrui disveli,
 Che fia di te? Se in queste piagge errando,
 Pien d'un alto pensier che lo desvia,
 Qualche spirto romito al tuo conforme
 Chiede mai del tuo Fato,
In tali acenti
 Forse avverrà che di lanuta greggia
 Qualche canuto pascitor risponda:
 Spesso il vedemmo all'albeggiar del giorno
 Scuoter le fresche rugiadose stille
 Con frettoloso passo, e farsi incontro
 Sull'erma piaggia a'primi rai del sole. 
Sotto quel faggio che in bizzarri scherzi
 Con le barbe girevoli serpeggia
 Sdrajar soleasi trascuratamente
 In sul meriggio, muto muto e fiso
 Lì su quell'onda che susurra e passa. 
Presso quel bosco or con sorrisi amari
 Gìa seco stesso borbottando arcani
 Fantastici concetti, or s'aggirava
 Mesto, languido, pallido: l'aresti
 Detto uom per doglia trasognato, o folle
 Per cruda sorte, o disperato amante. 
Spuntò un mattin, sopra l'usato poggio,
 Lungo la piaggia, sotto il faggio amato
 Più non si scôrse; altro mattin succede,
 Nè sul rio, nè sul balzo, nè sul bosco
 Più non apparve. 
Il terzo giorno al fine
 Con mesta pompa e con dovuti ufizj
 A lenti passi per la strada al tempio
 Lo vedemmo portar: t'accosta e leggi
 (Che ciò solo a te lice) il verse inciso
 Su quel sasso colà ch'è mezzo ascosto
 Da quel folto spineto:
 "Il capo stanco
"Qui della terra in grembo un garzon posa
 "Alla Fortuna ed alla Fama ignoto. 
"Bella Scienza la sua culla umile
 "Non ebbe a sdegno, a di gentile impronta
"Melanconia nell'anima marchiollo. 
 "Larga avea carità, sincero il core;
"Largo a'suoi voti guiderdon pur anco
 "Concesse il cielo: alla miseria ei diede,
"Quanto aveva, una lagrima: dal cielo
 "Ebbe, quanto bramava, un fido amico. 
 "I merti suoi, le sue fralezze ascose
"Da quel che le ricopre augusto abisso
 "Non cercar di ritrarre: e quelli e queste
"In palpitante dubitosa speme
 "Al suo Padre, al suo Dio posano in grembo. 
