<!--#config timefmt="%d %b %Y" --><!--#set var="docname" value="lat.Hickie.1823" --><!--#set var="bodyid" value="works" --><!--#set var="works" value="active" --><section xmlns="http://www.w3.org/1999/xhtml" class="main" data-docname="lat.Hickie.1823" data-lang="lat" data-scit="Hickie, Daniel Bamfield &#xA;&#x9;&#x9;(Latin, verse, 1823)&#xA;&#x9;">
   <div class="text draggable ui-widget-content"><span class="pagebreak" id="index.xml-pb-d17555e831">[Page 151]</span><h1 class="main">Elegia in coemeterio rustico conscripta</h1>
      <h1 class="sub">[Gray’s Elegy translated into Latin verse, including the author’s rejected stanzas,
         together with Dr. Edwards’s additional lines.]</h1>
      <div id="" class="lg lgvspace" data-id="stn1" data-corresp="#stn1"><span class="head-stanza">I.</span><div class="line" id=""><span class="ln">1 </span><span class="l">INDICIUM occiduae resonat campana diei,</span></div>
         <div class="line" id=""><span class="ln">2 </span><span class="l">Segnipedes reboant in sua septa boves,</span></div>
         <div class="line" id=""><span class="ln">3 </span><span class="l">Fessa domum lente vestigia torquet arator,</span></div>
         <div class="line" id=""><span class="ln">4 </span><span class="l">Omniaque et tenebris deserit atque mihi.</span></div>
      </div>
      <div id="" class="lg lgvspace" data-id="stn2" data-corresp="#stn2"><span class="head-stanza">II.</span><div class="line" id=""><span class="ln rend">5 </span><span class="l">Naturae facies crepera evanescit ocellis</span></div>
         <div class="line" id=""><span class="ln">6 </span><span class="l">Sensim, et solennis regnat ubique quies;</span></div>
         <div class="line" id=""><span class="ln">7 </span><span class="l">Quod nisi se pigros volvat scarabaeus in orbes,</span></div>
         <div class="line" id=""><span class="ln">8 </span><span class="l">Tinnitusque procul sopiat omne pecus;</span></div>
      </div>
      <div id="" class="lg lgvspace" data-id="stn3" data-corresp="#stn3"><span class="head-stanza">III.</span><div class="line" id=""><span class="ln">9 </span><span class="l">Quod nisi, sola sedens hederoso in culmine turris,</span></div>
         <div class="line" id=""><span class="ln rend">10 </span><span class="l">Effundat moestos noctua foeda sonos;</span></div>
         <div class="line" id=""><span class="ln">11 </span><span class="l">Ad Lunam effundat, si quis per inhospita claustra </span></div>
         <div class="line" id=""><span class="ln">12 </span><span class="l">Infestet sero regna paterna gradu.</span></div>
      </div>
      <div id="" class="lg lgvspace" data-id="stn4" data-corresp="#stn4"><span class="head-stanza">IV.</span><div class="line" id=""><span class="ln">13 </span><span class="l">Has subter rigidas ulmos, taxique sub umbra, </span></div>
         <div class="line" id=""><span class="ln">14 </span><span class="l">Aggere qua multo gleba regesta tumet,</span></div>
         <div class="line" id=""><span class="ln rend">15 </span><span class="l">Ruricolae ducunt aeterna nocte soporem, </span></div>
         <div class="line" id=""><span class="ln">16 </span><span class="l">Clausus in angusto carcere quisque, patres.</span></div>
      </div>
      <div id="" class="lg lgvspace" data-id="stn5" data-corresp="#stn5"><span class="head-stanza">V.</span><div class="line" id=""><span class="ln">17 </span><span class="l">Hos neque mane rubens Syrios dum spirat odores, </span></div>
         <div class="line" id=""><span class="ln">18 </span><span class="l">Nec de straminea quae flet hirundo casa,</span></div>
         <div class="line" id=""><span class="ln">19 </span><span class="l">Nec vigilis galli clangor, cornuve sonorum </span></div>
         <div class="line" id=""><span class="ln rend">20 </span><span class="l">Eniget ex humili postea voce toro. </span></div>
      </div>
      <div id="" class="lg lgvspace" data-id="stn6" data-corresp="#stn6"><span class="head-stanza">VI.</span><div class="line" id=""><span class="ln">21 </span><span class="l">Non his ulterius rutili focus igne flagrabit, </span></div>
         <div class="line" id=""><span class="ln">22 </span><span class="l">Sedula nec serum sponsa movebit opus;</span></div>
         <div class="line" id=""><span class="ln">23 </span><span class="l">Aemula nec reduci ridebunt turba parenti, </span></div>
         <div class="line" id=""><span class="ln">24 </span><span class="l">Genua nec ascendent oscula ferre labris.</span></div>
      </div>
      <div id="" class="lg lgvspace" data-id="stn7" data-corresp="#stn7"><span class="head-stanza">VII.</span><div class="line" id=""><span class="ln rend">25 </span><span class="l">Illis saepe seges cecidit sub falce repanda, </span></div>
         <div class="line" id=""><span class="ln">26 </span><span class="l">Saepe gravem fregit vomer aduncus humum;</span></div>
         <div class="line" id=""><span class="ln">27 </span><span class="l">Quam 1aeti per agros bijuges egere juvencos! </span></div>
         <div class="line" id=""><span class="ln">28 </span><span class="l">Vulnere quam crebro corruit omne nemus!</span></div>
      </div>
      <div id="" class="lg lgvspace" data-id="stn8" data-corresp="#stn8"><span class="head-stanza">VIII.</span><div class="line" id=""><span class="ln">29 </span><span class="l">Nec tamen Ambitio spernat rigidosve labores, </span></div>
         <div class="line" id=""><span class="ln rend">30 </span><span class="l">Sortemve ignotam, laetitiasve rudes;</span></div>
         <div class="line" id=""><span class="ln">31 </span><span class="l">Nec pravo excipiat ventosa Superbia risu </span></div>
         <div class="line" id=""><span class="ln">32 </span><span class="l">Gesta ignobilium qualiacumque virum.</span></div>
      </div>
      <div id="" class="lg lgvspace" data-id="stn9" data-corresp="#stn9"><span class="head-stanza">IX.</span><div class="line" id=""><span class="ln">33 </span><span class="l">Stemmatis eximii decus, et diademata regum, </span></div>
         <div class="line" id=""><span class="ln">34 </span><span class="l">Quicquid opes tulerint, quicquid et ipsa Venus,</span></div>
         <div class="line" id=""><span class="ln rend">35 </span><span class="l">Dissipat haec pariter non evitabilis hora:</span></div>
         <div class="line" id=""><span class="ln">36 </span><span class="l">Ad tumulum tantum ducit honoris iter.</span></div>
      </div>
      <div id="" class="lg lgvspace" data-id="stn10" data-corresp="#stn10"><span class="head-stanza">X.</span><div class="line" id=""><span class="ln">37 </span><span class="l">Nec vertat vitio locuples, quod nulla tropaea </span></div>
         <div class="line" id=""><span class="ln">38 </span><span class="l">Mnemosyne in tumulis scalpere fida velit,</span></div>
         <div class="line" id=""><span class="ln">39 </span><span class="l">Qua, perque oblongos adytus, laqueataque tecta,</span></div>
         <div class="line" id=""><span class="ln rend">40 </span><span class="l">Ingeminant sacros organa laeta modos.</span></div>
      </div>
      <div id="" class="lg lgvspace" data-id="stn11" data-corresp="#stn11"><span class="head-stanza">XI.</span><div class="line" id=""><span class="ln">41 </span><span class="l">Effigiesne loquens animam revocare relictas </span></div>
         <div class="line" id=""><span class="ln">42 </span><span class="l">Corporis in sedes, urnave sculpta queat?</span></div>
         <div class="line" id=""><span class="ln">43 </span><span class="l">Lausne queat cineres, vel Honor, mulcere silentes?</span></div>
         <div class="line" id=""><span class="ln">44 </span><span class="l">Blanditiesne placens corda sepulta juvet?</span></div>
      </div>
      <div id="" class="lg lgvspace" data-id="stn12" data-corresp="#stn12"><span class="head-stanza">XII.</span><div class="line" id=""><span class="ln rend">45 </span><span class="l">Fors hoc neglecto jaceant sub cespite corda </span></div>
         <div class="line" id=""><span class="ln">46 </span><span class="l">Ignibus aetheriis quae caluere prius;</span></div>
         <div class="line" id=""><span class="ln">47 </span><span class="l">Quaeque manus poterint sceptrum tenuisse superbum, </span></div>
         <div class="line" id=""><span class="ln">48 </span><span class="l">OEstroque Aoniam solicitasse lyram.</span></div>
      </div>
      <div id="" class="lg lgvspace" data-id="stn13" data-corresp="#stn13"><span class="head-stanza">XIII.</span><div class="line" id=""><span class="ln">49 </span><span class="l">Ast nunquam his chartas Musa est dignata repletas </span></div>
         <div class="line" id=""><span class="ln rend">50 </span><span class="l">Temporis exuviis evoluisse suas:</span></div>
         <div class="line" id=""><span class="ln">51 </span><span class="l">Quin fera Pauperies animi compescuit ignes. </span></div>
         <div class="line" id=""><span class="ln">52 </span><span class="l">Strinxit et ingenii semina clara gelu.</span></div>
      </div>
      <div id="" class="lg lgvspace" data-id="stn14" data-corresp="#stn14"><span class="head-stanza">XIV.</span><div class="line" id=""><span class="ln">53 </span><span class="l">Plurima gemma latet nitido fulgore coruscans, </span></div>
         <div class="line" id=""><span class="ln">54 </span><span class="l">Hen frustra! in pelagi, non revocanda, vadis;</span></div>
         <div class="line" id=""><span class="ln rend">55 </span><span class="l">Plurima deciduas fragrans rosa fundit ad auram, </span></div>
         <div class="line" id=""><span class="ln">56 </span><span class="l">Heu frustra! et nulli percipienda, comas.</span></div>
      </div>
      <div id="" class="lg lgvspace" data-id="stn15" data-corresp="#stn15"><span class="head-stanza">XV.</span><div class="line" id=""><span class="ln">57 </span><span class="l">Hac fors, a parvo qui toxerat arva tyranno </span></div>
         <div class="line" id=""><span class="ln">58 </span><span class="l">Vilicus Hamdeni par, requiescat humo;</span></div>
         <div class="line" id=""><span class="ln">59 </span><span class="l">Miltonusve silens sine nomine; vel Cromueles</span></div>
         <div class="line" id=""><span class="ln rend">60 </span><span class="l">Cui vetitum patrii sanguinis esse reum.</span></div>
      </div>
      <div id="" class="lg lgvspace" data-id="stn16"><span class="head-stanza">XVI.</span><div class="line" id=""><span class="ln">61 </span><span class="l">Forte, decora sui non conscia sponsa decoris, </span></div>
         <div class="line" id=""><span class="ln">62 </span><span class="l">Munditiis simplex, simplicitate Venus;</span></div>
         <div class="line" id=""><span class="ln">63 </span><span class="l">Forma—satis pollens domino placuisse potenti</span></div>
         <div class="line" id=""><span class="ln">64 </span><span class="l">Mens—ex qua tulerint regia sceptra decus.</span></div>
      </div>
      <div id="" class="lg lgvspace" data-id="stn17"><span class="head-stanza">XVII.</span><div class="line" id=""><span class="ln rend">65 </span><span class="l">Forma sed illa, sibi non conscia, sola marito </span></div>
         <div class="line" id=""><span class="ln">66 </span><span class="l">Gaudiaque inter opus, deliciasque dedit;</span></div>
         <div class="line" id=""><span class="ln">67 </span><span class="l">Mensque pudica facem virtutis praetulit, ex qua </span></div>
         <div class="line" id=""><span class="ln">68 </span><span class="l">Formarunt mores rustica turba casae.</span></div>
      </div>
      <div id="" class="lg lgvspace" data-id="stn18" data-corresp="#stn16"><span class="head-stanza">XVIII.</span><div class="line" id=""><span class="ln">69 </span><span class="l">Eloquio attonitos blando tenuisse Senatus, </span></div>
         <div class="line" id=""><span class="ln rend">70 </span><span class="l">Sprevisse exitii suppliciique minas</span></div>
         <div class="line" id=""><span class="ln">71 </span><span class="l">Fertilitatis opes regno infudisse beatas, </span></div>
         <div class="line" id=""><span class="ln">72 </span><span class="l">Et legisse actus gentis in ore suos;</span></div>
      </div>
      <div id="" class="lg lgvspace" data-id="stn19" data-corresp="#stn17"><span class="head-stanza">XIX.</span><div class="line" id=""><span class="ln">73 </span><span class="l">Talia Sors vetuit :—quin ussit germen in illis </span></div>
         <div class="line" id=""><span class="ln">74 </span><span class="l">Floriferumque boni, floriferumque mali;</span></div>
         <div class="line" id=""><span class="ln rend">75 </span><span class="l">Per caedes vetuit sceptrum rapuisse cruentas, </span></div>
         <div class="line" id=""><span class="ln">76 </span><span class="l">Supplicis et saevo corde negasse preces;</span></div>
      </div>
      <div id="" class="lg lgvspace" data-id="stn20"><span class="head-stanza">XX.</span><div class="line" id=""><span class="ln">77 </span><span class="l">Occuluisse, loqui quod mens sibi conscia mandet;</span></div>
         <div class="line" id=""><span class="ln">78 </span><span class="l">Conari ingenuus quin stet in ore pudor;</span></div>
         <div class="line" id=""><span class="ln">79 </span><span class="l">Luxuriae et Fastus fanis cumulasse superbis</span></div>
         <div class="line" id=""><span class="ln rend">80 </span><span class="l">Castalidum ad sacros thura cremata focos.</span></div>
      </div>
      <div id="" class="lg lgvspace" data-id="stn21" data-corresp="#stn18"><span class="head-stanza">XXI.</span><div class="line" id=""><span class="ln">81 </span><span class="l">At procul a studiis turbae, stolidoque tumultu, </span></div>
         <div class="line" id=""><span class="ln">82 </span><span class="l">Praeposuere suos sobria vota lares.</span></div>
         <div class="line" id=""><span class="ln">83 </span><span class="l">Per gelidas vitae valles tacitosque recessus</span></div>
         <div class="line" id=""><span class="ln">84 </span><span class="l">Otia carpebant deliciasque viae.</span></div>
      </div>
      <div id="" class="lg lgvspace" data-id="stn22" data-corresp="#stn19"><span class="head-stanza">XXII.</span><div class="line" id=""><span class="ln rend">85 </span><span class="l">Attamen his etiam circum monumenta tuendis </span></div>
         <div class="line" id=""><span class="ln">86 </span><span class="l">Ossibus assurgunt, deperitura brevi,</span></div>
         <div class="line" id=""><span class="ln">87 </span><span class="l">Sed peritura licet, gemitus pia munera poscunt </span></div>
         <div class="line" id=""><span class="ln">88 </span><span class="l">Et rudis effigies, versiculique rudes.</span></div>
      </div>
      <div id="" class="lg lgvspace" data-id="stn23" data-corresp="#stn20"><span class="head-stanza">XXIII.</span><div class="line" id=""><span class="ln">89 </span><span class="l">Nomina et aetates incultis scripta Camoenis,</span></div>
         <div class="line" id=""><span class="ln rend">90 </span><span class="l">Et Fame supplent his Elegique locum;</span></div>
         <div class="line" id=""><span class="ln">91 </span><span class="l">Multaque divini praecepta voluminis addunt,</span></div>
         <div class="line" id=""><span class="ln">92 </span><span class="l">Agricolae ut discant, spe meliore, mori.</span></div>
      </div>
      <div id="" class="lg lgvspace" data-id="stn24" data-corresp="#stn21"><span class="head-stanza">XXIV.</span><div class="line" id=""><span class="ln">93 </span><span class="l">Heu! teneat sedenim tam pigra oblivia mentem, </span></div>
         <div class="line" id=""><span class="ln">94 </span><span class="l">Ut dulcem hanc animam linquere caeca queat;</span></div>
         <div class="line" id=""><span class="ln rend">95 </span><span class="l">Linquere caeca queat confinia grata diei,</span></div>
         <div class="line" id=""><span class="ln">96 </span><span class="l">Nec moriente semel necteret ore moras?</span></div>
      </div>
      <div id="" class="lg lgvspace" data-id="stn25" data-corresp="#stn22"><span class="head-stanza">XXV.</span><div class="line" id=""><span class="ln">97 </span><span class="l">Spiritus in gremium se dat moriturus amici,</span></div>
         <div class="line" id=""><span class="ln">98 </span><span class="l">Lumina lacrymulas jam peritura petunt;</span></div>
         <div class="line" id=""><span class="ln">99 </span><span class="l">Quinetiam e tumulo fundit Natura loquelas,</span></div>
         <div class="line" id=""><span class="ln rend">100 </span><span class="l">Quinetiam retinet pristina vota cinis.</span></div>
      </div>
      <div id="" class="lg lgvspace" data-id="stn26" data-corresp="#stn23"><span class="head-stanza">XXVI.</span><div class="line" id=""><span class="ln">101 </span><span class="l">Ast o! neglecti recolis qui fata sepulti,</span></div>
         <div class="line" id=""><span class="ln">102 </span><span class="l">Qui fundis nuda simplicitate modos,</span></div>
         <div class="line" id=""><span class="ln">103 </span><span class="l">Indole te referens si quis, meditamine ductus</span></div>
         <div class="line" id=""><span class="ln">104 </span><span class="l">Secreto, fuerint quae tua forte roget;</span></div>
      </div>
      <div id="" class="lg lgvspace" data-id="stn27" data-corresp="#stn24"><span class="head-stanza">XXVII.</span><div class="line" id=""><span class="ln rend">105 </span><span class="l">Huic pastor, canis albent cui tempora, dicat </span></div>
         <div class="line" id=""><span class="ln">106 </span><span class="l">Saepius, Aurora jam referente diem,</span></div>
         <div class="line" id=""><span class="ln">107 </span><span class="l">Saepius hunc vidi celeri pede spargere rorem </span></div>
         <div class="line" id=""><span class="ln">108 </span><span class="l">Per juga, ut Eois obvius iret equis.</span></div>
      </div>
      <div id="" class="lg lgvspace" data-id="stn28" data-corresp="#stn25"><span class="head-stanza">XXVIII.</span><div class="line" id=""><span class="ln">109 </span><span class="l">Illic qua fagus veteri cacumine nutat, </span></div>
         <div class="line" id=""><span class="ln rend">110 </span><span class="l">Radicesque suas undique torquet humi,</span></div>
         <div class="line" id=""><span class="ln">111 </span><span class="l">Porrectus medio, lentusque, jaceret in aestu,</span></div>
         <div class="line" id=""><span class="ln">112 </span><span class="l">Despiceretque caput dulce strepentis aquae.</span></div>
      </div>
      <div id="" class="lg lgvspace" data-id="stn29" data-corresp="#stn26"><span class="head-stanza">XXIX.</span><div class="line" id=""><span class="ln">113 </span><span class="l">Vidimus hunc etiam saepe ad confinia sylvae, </span></div>
         <div class="line" id=""><span class="ln">114 </span><span class="l">Duceret ut fessos semita trita domum,</span></div>
         <div class="line" id=""><span class="ln rend">115 </span><span class="l">Dum vespertinas iteraret alauda querelas,</span></div>
         <div class="line" id=""><span class="ln">116 </span><span class="l">Occidui radios lampadis ore sequi.</span></div>
      </div>
      <div id="" class="lg lgvspace" data-id="stn30" data-corresp="#stn27"><span class="head-stanza">XXX.</span><div class="line" id=""><span class="ln">117 </span><span class="l">Hac modo per sylvam, sibi ridens, sive superbum </span></div>
         <div class="line" id=""><span class="ln">118 </span><span class="l">Quid secum mussans, segne teneret iter,</span></div>
         <div class="line" id=""><span class="ln">119 </span><span class="l">Pallidus et languens misere modo, qualis et amens </span></div>
         <div class="line" id=""><span class="ln rend">120 </span><span class="l">Quem curae premerent aut malesanus amor.</span></div>
      </div>
      <div id="" class="lg lgvspace" data-id="stn31" data-corresp="#stn28"><span class="head-stanza">XXXI.</span><div class="line" id=""><span class="ln">121 </span><span class="l">Mane orto nuper, solito haud in colle videbam; </span></div>
         <div class="line" id=""><span class="ln">122 </span><span class="l">Nec tamen hunc saltus, nec sua fagus habet:</span></div>
         <div class="line" id=""><span class="ln">123 </span><span class="l">Crastina successit; nec adhuc ad prata reversus, </span></div>
         <div class="line" id=""><span class="ln">124 </span><span class="l">Nec tamen ad fontes, umbriferumve nemus.</span></div>
      </div>
      <div id="" class="lg lgvspace" data-id="stn32" data-corresp="#stn29"><span class="head-stanza">XXXII.</span><div class="line" id=""><span class="ln rend">125 </span><span class="l">Tertia Iux affert nigrae solennia pompae,</span></div>
         <div class="line" id=""><span class="ln">126 </span><span class="l">Ad tumulum lento funera ducta gradu.</span></div>
         <div class="line" id=""><span class="ln">127 </span><span class="l">Huc ades, atque legas (potes et) lacrymabile carmen</span></div>
         <div class="line" id=""><span class="ln">128 </span><span class="l">Spino sub veteri quod tenet iste lapis.</span></div>
      </div>
      <div id="" class="lg lgvspace" data-id="stn33" data-corresp="#stn34"><span class="head-stanza">XXXIII.</span><div class="line" id=""><span class="ln">129 </span><span class="l">Illic vere novo violarum sedula nimbis </span></div>
         <div class="line" id=""><span class="ln rend">130 </span><span class="l">Sternit humum, nulli conspicienda, manus:</span></div>
         <div class="line" id=""><span class="ln">131 </span><span class="l">Illic suave canit, ponitque Rubecula nidum,</span></div>
         <div class="line" id=""><span class="ln">132 </span><span class="l">Imprimit et leviter plantula crebra solum.</span></div>
      </div>
      <div id="" class="lg lgvspace"><span class="head-stanza">EPITAPHIUM.</span><div id="" class="lg lgvspace" data-id="stn34" data-corresp="#stn30"><span class="head-stanza">XXXIV.</span><div class="line" id=""><span class="ln">133 </span><span class="l">Hic terrae in gremio juvenis, quem Fama superstes, </span></div>
            <div class="line" id=""><span class="ln">134 </span><span class="l">Et Fortuna favens deseruere, jacet.</span></div>
            <div class="line" id=""><span class="ln rend">135 </span><span class="l">Huic humili proavis tamen arrisere Camoenae,</span></div>
            <div class="line" id=""><span class="ln">136 </span><span class="l">Moestaque Melpomene sauciit esse suum.</span></div>
         </div>
         <div id="" class="lg lgvspace" data-id="stn35" data-corresp="#stn31"><span class="head-stanza">XXXV.</span><div class="line" id=""><span class="ln">137 </span><span class="l">Indole largus opum fuit, et devinctus amicis;</span></div>
            <div class="line" id=""><span class="ln">138 </span><span class="l">Praemia de coelis, huic satis ampla, tulit:</span></div>
            <div class="line" id=""><span class="ln">139 </span><span class="l">Moestitiae (id potuit) lacrymas indulsit :—amici </span></div>
            <div class="line" id=""><span class="ln rend">140 </span><span class="l">Consilium (id petiit) Numen habere dedit.</span></div>
         </div>
         <div id="" class="lg lgvspace" data-id="stn36" data-corresp="#stn32"><span class="head-stanza">XXXVI.</span><div class="line" id=""><span class="ln">141 </span><span class="l">Si bona, quae fuerint sua gesta, exquirere noli; </span></div>
            <div class="line" id=""><span class="ln">142 </span><span class="l">Si mala, ne sacra e sede ciere petas:</span></div>
            <div class="line" id=""><span class="ln">143 </span><span class="l">Spe pariter tremula, et dubia formidine, cuncta</span></div>
            <div class="line" id=""><span class="ln">144 </span><span class="l">Et Patris atque Dei mente reposta latent.</span></div>
         </div>
      </div>
   </div>
   <div class="tfooter" style="display:none;">
      <div class="bibl">
         		  								Form: verse translation</div>
      <div class="bibl">
         					  					Text: Hickie, Daniel Bamfield.  <q class="titlea">Elegia in coemeterio rustico conscripta</q>. <span class="titlem">Gray's Elegy translated into Latin verse, including the author's rejected stanzas,
            together with Dr. Edwards's additional lines</span>. London: A. J. Valpy, 1823. 3-23.  (Transcription by Tom Turk.) 
         		[Northup
         					 <a target="_blank" href="https://www.thomasgray.org/texts/diglib/secondary/NoC_1917#bib836">#836</a>, Gibson / Wilkinson / Freeth (2008), no.
         					 19]
         	</div>
      <div class="bibl">
         			 	 			Source: 
         					  			<a target="_blank" href="lat.Hickie.1823.xml">TEI/XML</a></div>
   </div>
</section>