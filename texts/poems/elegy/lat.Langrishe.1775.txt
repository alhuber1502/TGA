Elegy Written in a Country Church-Yard

Translated by Mr. R. Langrishe, at Eton College

VEspertina notat finem campana diei,
Pigra armenta boant, tarde tenduntque per agros;
Passibus erga domum lassis se vertit arator,
Et totas terras tenebrisque mihique relinquit.
Nunc se lugubris prospectus condit in umbris,
Undique et aura levis taciturna silentia servat,
Quo tendit cursum segnem nisi cantharus ater,
Tinnitus ad somnum pecudes ducitque soporans.
Quo nisi cinctae hederis ex celso culmine turris
Ad lunam bubo dat moestas ore querelas
De illis, errantes, quo condita frondea juxta,
Antiqua infestant gradibus sua regna remota.
His rigidis ulmis, taxi patulaeque sub umbra
In tumulis multis quo putrida terra tumescit,
Aeternum cella contracta quisque repostus,
Antiqui villae procumbunt pace coloni.
Aurora aspergens salubres sed odoribus auras,
Stamineo nido stridens haud segnis hirundo,
Aut cantus galli clarus, lituusve sonorus,
Arcessent humili lecto non amplius illos:
Ignis non illis iterum inflammabitur ardens,
Non operi incumbent diligenter vespere matres,
Non puer ad reditum balbutiet ore paternum,
Nec genua ascendet partiri basia grata.
Curvatae quoties falci submisit arista,
Perduram quoties glebam perfregit aratrum!
Quam laeti pingues protela egere per agros,
Seque atrae silvae valido flexere sub ictu!
Rideat Ambitio ne aptum durumque laborem
Gaudia ruricolae vitae, celataque fata –
Audiat indigno risu neque pompa superba
Pauperis innocui annales humilesque, brevesque.
Splendida nobilitas, atque imperiosa potestas,
Quicquid opes dederant, quicquid speciosa venustas,
Expectant pariter non evitabile tempus –
Ad tumulum tantum deducit semita famae.
Nec culpas injuste illis ascribe superbe,
Erigat in tumulis si Memoria nulla trophaea,
Per longumt emplum, per marmoreumque lacunar
Divinae anthymnus quo cantat carmina laudis.
Bustum triste potest, coelata aut urna figuris
Corporis ad sedes animam revocare fugacem?
Provocet aut tacitos defunctos nomen honoris,
Auri blanditiae placeant aut mortis inerti?
Hoc parvo spatio neglecti ponitur agri
Cor, quondam pregnans coelesti forte calore;
Dextrae, rexissent quae juste sceptra suprema
Ducere blanda Lyra aut potuissent carmina dulci.
Annales oculis sed docta Scientia nunquam
Detexit, spoliis antiqui temporis amplos;
Ardorem illustrem contracta repressit egestas,
Egregii cursus animi rapidosque gelavit.
Gemmas quot puras claro fulgore nitentes
Neptunus retinet tenebroso in carcere ponti?
Quot flores vernant obscuri suavis odoris,
Nidorem gratum aut deserta per aera mittunt?
Rusticus Hamdenus forsan, qui pectore firmo
Imperio parvi domini oppugnavit agrorum –
Hic sine laude aliquis Mitonus forte quiescat,
Aut hic Cromwellus, Patriae sed sanguinis infons!
Attonita eloquio dominari in corda senatus,
Fortunaeque minas, et saevos sperhere casus,
Per terras laetas diffundere gaudia plena,
Historiamque suam populi reperire per ora,
Haec vetuit sua sors; et non repressit honores
Crescentes tantum, sed facta coercuit atra;
Saeva frui vetuit parto per vulnera sceptro,
Supplicis aut audire preces, non pectore moto;
Occulti miseros veri celare dolores,
Purpurea ingenui compescere signa pudoris,
Luxuriae tumidae aut cumulare altaria fastus,
Ad musarum aras accenso thure sacratas.
Infanae turbae procul a certamine turpi
Non horum didicit moderata errare voluntas;
Semoti strepitu ast in vitae valle quieta,
Servabant tacitumque viae, placitumque tenorem.
Opprobrio turpi tamen haec nuda ossa tueri,
Non procul aedificata manent monumenta caduca,
Indoctis numeris, rudibusque ornata figuris,
Mollia quae poscunt tenero suspiria corde.
Aetas et nomen quae inscripsit rustica Musa,
His supplent elegique locum famaeque perennis,
Dispergit praecepta sacra et compluria passim,
Vulgus agreste mori doceant quae pectore firmo.
Nam quis in aeternum se ad muta oblivia tradens,
Concessit morti jucundae gaudia vitae –
Laeti decedit geniali ex lumine Solis,
Neve peroptanti saltem circumspicit ore?
Deficiens animus gremio confidit amico,
Atque pias lacrymas morientia lumina poscunt;
Quinetiam tumulo clamat Natura fidelis –
Quinetiam solitas retinent cinceresque calores.
Ast tibi neglecti memor es qui morte perempti,
Ingenuas humili narras hoc carmine fortes,
Si quis, dum secum fugientia tempora versat,
Quae fuerint meditans forsan tua fata requiret;
Forte aliquis dicet senio confectus agrestis,
"Vidimus ah quoties hunc ipsum lumine primo
"Verrentem gradibus dispersas roribus herbas,
"In montis saltus orienti occurrere Soli –
"Illic antiquae fagi patulaeque sub umbra,
"Undique logaevas stirpes quae torquet in auras,
"Corpus in aestivum protendere segne solebat,
"Praetereuntis aquae rivum firmeque tueri. –
"Hanc sylvam juxta nunc ridens ore superbo,
"Plurima revolvens animis errare solebat;
"Nunc aegro similis, nunc debilitatus adibat,
"Perplexus curis, spreto aut cruciatus amore.
"Mane erat in qua illo per colles ipse carebam,
"Arbos non illum vidit, dilecta nec arva;
"Altera successit, sed non ad flumina nota,
"Nec fuerat campis, luco aut conspectus in atro.
"Tertiaque advenit, sed tunc in funere moesto
"Ad tumulum tristem portatum vidimus omnes –
"Huc ades et lege (namque potes) perflebile carmen,
"Quod manet inscriptum juxta has in marmore vepres.

EPITAPHIUM

Hic jacet in tacitae telluris pectore duro
Fortunae ignotus juvenis, famaeque loquaci;
Ast humilem natum non pulchra scientia tempsit,
Solicita atque suum jussit mala cura vocari.
Huic fuit et probitas, et munificentia larga,
Munificenter ei demisit praemia caelum;
Nam dedit afflicitis lacrymas (sors plura negavit)
E caelo accepit (non plus optavit) amicum.
Castas ne ulterius virtutes pandere quaeras,
Aut pravas culpas a sacra sede referre,
(Inter solicitam quo spemque metumque quiescunt)
Clementisque Dei venerandi et pectore patris.
