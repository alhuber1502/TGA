Elegia inglese del signor Tommaso Gray sopra un cimitero di campagna

Nunzio del dì che parte intorno suona
 Il cavo bronzo, e l'arator già lasso
 Move all' albergo, e i suoi solchi abbandona;

E l'armento mugghiante passo passo
 Va per la piaggia errando, e lascia il mondo
 A me, d' ogni suo lume ignudo e casso. 

Già scappa all' occhio, che si volve a tondo,
 L'aspetto della terra, e in ogni lato
 Del ciel regna silenzio, e orror profondo. 

Sol ronzar s'ode scarafaggio alato,
 E s'ode un tintinnio, che dolce invita
 Al sonno il gregge nell' ovil serrato:

E in quella torre ancor d' edra vestita
 Duolsi il gufo alla luna, che uman piede
 Turbi la muta sua stanza romita. 

Là 've la terra tumefar si vede
 Degli olmi all' ombra, e de' funerei ta ssi,
 Ciascun riposto in sua ristretta sede,

Dormono un ferreo sonno i vecchi lassi
 Di questa villa abitatori; E mai
 Non gli alzeran d'letti umili e bassi

Non di piangente rondinella i lai,
 Nè del mattin sonante aura odorosa,
 Nè gallo annunziator d'primi rai,

Nè rauco suon di corno, od altra cosa. 
Per essi il focolar più non accende,
 Nè cibi appresta affaccendata sposa. 

Nè, allor che umido vel la notte stende,
 I pargoletti balbettando andranno
 Incontro al padre che al tuguio scende:

Nè più, come solean, cerchio faranno
 A'suoi ginocchi saltellando, e a prova
 Baci avranno da lui, baci daranno. 

Oh quante volte (e rimembrarlo giova)
 Cesse all' aratro di costor la dura
 Zolla, e a terra cadeo la messe nuova! 

Come lieti e fastosi oltre misura
 Trar fur visti cantando i giunti buoi
 Al campo, ove avean posta ogni lor cura! 

Come ogni macchia, ed ogni bosco poi
 Col martellar delle taglienti scuri
 Spogliavan dell' onor de' tronchi suoi! 

Ambizion, non disprezzar gli oscuri
 Nomi, e dei contadin l'util lavoro,
 E i diletti innocenti, e i gaudii puri. 

Nè delle inonorate opre di loro
 Sdegni il Fasto superbo udir la storia:
 Chè antica nobilità, posanza, ed oro,

Valor d'arme, beltà, grandezza, e boria,
 Tutto è soggetto a inevitabil morte,
 E guida all' arca ogni sentier di gloria. 

Ma tu di quei non accusar la sorte,
 Vano mortal, se in su la tomba eretto
 Trofeo non han, che oltre all' oblio gli porte,

Del tempio in mezzo, ove l'arcato tetto,
 E il liscio muro ripercote intorno
 D'inni, e di lodi armonial canto eletto. 

Chiamar più forse d'un sepolcro adorno
 L'ammirando artificio, o un busto vivo
 L'alma fugace al suo primier soggiorno? 

O il cener muto, che di vita è privo,
 Voce d'onor fia che risvegli, e cruda
 Morte non abbia blande lodi a schivo? 

Ma chè? di sotto a quella terra ignuda
 Un cor già pien d'alme faville ardenti
 Forse avvien che negletto ivi si chiuda:

Forse una man, che le soggette genti
 Regger saprebbe, o coll'amabil suono
 Di grata sinfonia rapir le menti. 

Sol Dottrina non feo cortese dono
 A lor de'suoi sublimi ampj volumi,
 Che di spoglie del tempo alteri sono;

E fredda Povertade estinse i lumi
 Natii dell'alma, e le tarpò quell'ali,
 Onde ad alto volar vien che s'impiumi. 

Pur molte ascose agli occhi de' mortali
 Nell'ime grotte il cupo mar rinserra
 Lucide gemme, e perle orientali:

E vaghi fior'nella deserta terra
 Spuntan non osservati, e in van l'olente
 Fiato per l'aria si disperde ed erra. 

Gaice ignoto così forse alla gente
 Rustico Hamdèn, che del poter natio
 Al tirannelo repugnò sovente:

E giace in seno dell' oscuro oblio
 Miltone agreste, e un Cromuèl, che puro
 Da sangue cittadin visse e morio. 

Contraria sorte a lor vietò securo
 Petto mostrar tra le minacce e l'ire,
 E sprezzar de'tiranni il giogo duro;

O cogli strali del facondo dire
 Tra liete grida e suon di man con elle
 D'attonita Assemblea l'alme ferire;

O i doni d'ubertà spargere in quelle
 Contrade, e in queste, o al popol grato e amico
 Scritte legger nel cor l'opre sue belle. 

Ma se represse in lor destin nemico
 Gl'innati germi di virtù, tolse anco
 L'esca, e'l seme d'vizj al cor pudico. 

O fortunati, niun di loro unquanco
 Per mezzo al sangue andò nuotando al soglio,
 Nè a'mali altrui voltò sdegnoso il fianco;

Nè sordo si mostrò qual alpe o soglio
 Di coscienza all'alte grida, o in loco
 Di modesto pudor s'armò d'orgoglio:

Nè con molta arroganza e senno poco
 Di Lussuria, e del Fasto arse su l'ara
 Incenso acceso delle Muse al foco. 

Lunge da van desir, da folle gara
 Costor non traviar' col volgo insano
 Dal sentier, cui Natura apre e rischiara. 

Ma della vita nel solingo piano
 Con innocente cor tranquilli e lieti
 Tutti i spazi compier' del corso umano. 

O passeggier, se fra quest' olmi e abeti
 Ti guida il piè, con un sospiro almeno
 Onora gli ossi lor riposti e cheti. 

Questo che i copre mausoleo terreno
 Dalle ingiurie del cielo, e ì rozzi versi,
 Deh guarda, e leggi, s'hai pietate in seno. 

I nudi nomi e gli anni lor diversi
 Scrisse rustica musa, e sono in vice
 Di fama, e di dolenti eleghi tersi. 

E il pensier della morte ai vivi indice
 Sentenza tolta dalle sacre carte,
 Che appesa qua e là veder ti lice. 

Perchè chi mai senza turbarsi in parte,
 Certa preda d'oblio, da questa, oh quanto
 Cara anche in mezzo a'guai, vita si parte? 

E chi mai tra' mortali oggi può tanto,
 Che lasci i vivi rai del sol fiammante
 Senza un sospir, senza un segnal di pianto? 

Su qualche amato cor l'alma spirante
 Desia posarsi, e di pietose stille
 Chiede tributo ad un amico astante. 

Non son le fredde ceneri tranquille;
 Parla natura dalla tomba, e drento
 Ardon de'primi affetti le faville. 

Ma di te che sarà, che il nome spento
 D'obliati mortali, e oscure gesta
 Ravvivi al suon d'aganippeo concento? 

Se qualche spirto al tuo conforme in questa
 Solinga piaggia a meditar venuto
 Del tuo destino a domandar s'arresta;

Forse risponderà pastor canuto:
 "Spesso il vedemmo i rugiadosi fiori
"Premer con presto piè, pensoso, e muto

 "Allo spuntar de'mattutini albori,
"E farse incontro per aprica riva
 "A'nascenti del sol primi splendori. 

 "E'sdrajarsi solea fiso in la viva
"Sonante acqua d'un rio, mentre che al raggio
 "Dell' ardente meriggio il sol bolliva,

 "Là sotto l'ombra di crollante faggio,
"Che con barbe attortissime serpeggia;
 "E talvolta seu gìa presso il selvaggio

 "Bosco, ora in atto d'uom che altrui dileggia,
"Borbottando fra se parole vane;
 "Ed or com'uom che per amor folleggia,

 "Per doglia, o colpi di sventure umane;
"Dipinto di pallor, languido e mesto
 "S'aggirava confuso in guise strane. 

 "Sorse un mattin; nè ‘l vidi più per questo
"Erboso pian, nè sopra ‘l poggio, o sotto
 "L'alber, dove sedea tacito e desto. 

 "Febo l'altro mattino avea condotto;
"Nè piu sul rio, nè piu sul balzo il vidi,
 "Nè al bosco, ov'era il suo dolce ridotto. 

 "Nel terzo giorno al fin con mesti gridi
"Già morto al tempio ecco il vediam portarsi,
 "E la turba il seguia de'suoi più fidi. 

 "T'appressa, e leggi (che ciò ben può farsi,
"O viator, da te), leggi la posta
 "Scritta sul sasso, che tra'rami sparsi
"Di folto antico spino è quasi ascosta:

EPITAFIO

Qui giace in seno alla gran madre antica
 Gazon d'oscuro sangue, a fama ignoto;
 E se fortuna lo guardò nemica,
 Il tesor di dottrina a lui fu noto. 
Ebbe malinconia compagna e amica,
 E cuor sincero, e d'ogni frode voto;
 Larga avea carità, ma largo a lui
 Anche il ciel si mostrò de'doni sui. 

Alla miseria ei die' stilla di pianto,
 Che altro non ebbe; e a'suoi desir' conforme
 Fido amico trovò. Tu lascia intanto
 Del cieco abisso nella gola enorme
 I merti e i falli suoi. Nel grembo santo
 Al suo Padre, al suo Dio, che i passi e l'orme
 Nostre investiga, tra timore e speme
 Le buone opre e le ree posano insieme. 
