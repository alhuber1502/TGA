Elegia di Gray, sopra il cimitero di campagna

Al cupo rintoccar’ odi il segnale
Del cavo bronzo, copritor del foco,
Che al dì, che muore, dà l’estremo vale
Abbandonati i paschi, a poco a poco
Lento movendo il mugolante branco.
Ricovra al chiuso desiato loco;
E l’arator sul travagliato fianco
Tragge al rustico albergo, e al tenebrore
Il Mondo lascia, e a me; di già vien manco
L’aspetto della terra, viemaggiore
L’ombra si spande, e il raggio decrescente
Togliendo ad ogni oggetto va il colore:
Alto silenzio fra l’orror crescente
Regna per l’aer, se non che sull’ale
Basso ronzìo di scarabèo si sente,
E un lontan tintinnio, ch’ogni animale,
Che il chiuso ovil, ovver la mandra aduna,
Al sonno alletta, requie d’ogni male:
E là pur da quell’erma torre, e bruna,
Cui l’edra ammanta, il gufo tenebroso
Si lagna al raggio della cheta luna
Di tal, che presso a quel secreto annoso
Recesso porta vagabondo il piede,
E del suo regno turba a lui il riposo.
Sotto quegli olmi, e ove più l’ombra eccede
Del tasso, e in varj mucchj sgretolati
Sorger la zolla quà, e là si vede;
Ciascun in propria cella segregati
Dormono i Padri del villaggio agresti
Al lor destin per sempre abbandonati.
Nè il susurrar, che mollemente desti
L’auretta del mattin spirante odori,
Nè di rondine i lai garruli, e mesti;
Nè augello, che alto canti a’primi albori,
Nè della caccia il rintronar di corno
Gli chiamerà del letticello fuori;
Non piu per essi in sul cader del giorno
Raccenderassi il focolar’, o intenta
Acure serlleotine il ritorno
Del suo marito aspetterà contenta
La fida moglie,
e la tenera prole
All’ usato tornar del padre attenta
Visto da lunge, a passi di carole
Non piu incontro ne andrà, di gioja, e amore
Indirizzando a lui balbe parole;
Questi al ginocchio, e quei del genitore
Non piu, al braccio aggrappandosi, corranno
Del fra lor bacio ambito il primo onore.
Oh! quante volte allor, che biondo è l’anno,
Alle lor falci le dorate messi,
Quante ai vomeri lor ceduto anco hanno
Le dure glebe! E i bovi al giogo annessi
Come lieti traen’al campo oh! come
Ai forti colpi lor sonanti, e spessi
Gemean sotto la scure i boschi, e dome
Cadendo con fragor le querce antiche
Al suol curvaro le frondose chiome.
Di rozze genti non l’util fatiche,
O il fato oscuro ambizion motteggi,
Nè le lor gioje ad innocenza amiche;
Nè il fasto altero i semplici dileggi
E oscuri lor, ma non macchiati, annali
Con ghigno schernitor dagli aurei seggi:
Chè pompa di poter, alti natali,
E quanto avvien, che lusinghiera apporte
Beltà, o ricchezza ai voti de’ mortali,
Tutto attende quaggiù la stessa sorte;
Nel sentier dell’onor l’estremo passo
Sol d’una tomba alfin schiude le porte.
Che se tratto dal sen di frigio masso
Ricca memoria niun trofeo v' ha scolto.
De’ lor sepolcri sovra il muto sasso;
Nè, a celebrarli, alcun cantico sciolto
Fa risuonar l’ampie navate; ad onta
Lor nol recar, o mortal vano, e stolto.
E che? il fugace spirito rimonta
Da Lete al giorno, se animato busto
O effigiata urna i fasti altrui racconta?
Può ridestar il cenere combusto
Voce di laude? o il freddo orecchio a Cloto
Blandir potrebbe adulator ingiusto?
Forse sotterra agli altrui sguardi ignoto
Un cor di celestial foco già pregno
Giace in questo negletto angol rimoto;
Ed una man, che reggere d’un regno
Potea lo scettro, o con soave incanto
Svegliar il cavo armonioso legno.
Ma agli occhj lor Dottrina l’ampio, il santo
Non apri suo volume, che arricchito
Delle spoglie del tempo ognor va spanto:
La fredda povertà spense, e smarrito
Rese quel sacro foco, e la corrente
Genial oppresse dello spirto ardito.
Del raggio il più sereno, e il più lucente
Oh quante gemme in seno all’Oceàno
Alta ricopre oscurità latente!
Oh quanti vaghi fior nacquero invano
A colorarsi, ed olezzar negletto
Il lor profumo su diserto piano!
Qui sotto qualche Ampden forse ha ricetto,
Che un di animoso del comun villaggio
Al picciolo tiranno oppose il petto:
E qui forse riposa un qualche saggio
Milton, ma senza gloria, o alcun Cromuelle,
Ma che alla Patria sua non fece oltraggio.
Con aringar in forme ornate e belle
Attrarsi i plausi d’Assemblee sospese
Spregiar i sdegni, e le minacce felle;
Render felice il lor natio Paese
Con l’ubertate, e alla Nazion innanti
Legger la storia d’onorato imprese
La sorte lor niegò; ma si bei vanti
 colle lor virtù fè circoscritti,
Gli limitò pur nelle colpe erranti;
E lor vietò pel calle de’ delitti
Attraverso le stragi alzarsi al trono,
Niegar mercede ai lor fratelli afflitti;
E di coscienza, allor, che inquiete sono
Le grida, soffocarle, o in sen represso
Far che taccia il pudor, celeste dono.
Nè alle Muse per lor fu mai concesso
Arder sull’ara prodigati incensi
Al lusso, e al fasto con profano eccesso.
Lunge da gare stolte, e ignobil sensi
D’anime basse, il lor desio frenato
Non spinsero piu in là, che non conviensi:
Lungo un sentier tranquillo, e separato
La cheta valle della vita in pace
Scorsero ad incontrar l’estremo fato.
Dagli insulti a campar del tempo edace
Le fredde ossa, alcun fragil monumento
Sorge d’appresso, e il titolo loquace.
Ma inculte rime son, senza ornamento
Scolte, che al passeggier chieggon tributo
D’un sol sospir, d’un sol pietoso accento:
I lor nomi, i lor anni, ov’han vissuto
Dice l’agreste Musa, e lor ciò basta
D’eleghi invece, o d’altro carme arguto;
Nè di spargervi intorno si è rimasta
Sacri motti, a struir le rozze genti
Di morte nel dover, ch’a ognun sovrasta.
Poichè chi fia, che a muto oblio diventi
Preda, e questo Esser caro, e in un penoso
Ceda tutto tranquillo, e non paventi?
Chi abbandonò giammai, se non ritroso
L’alma luce del dì, nè in dietro torse
Un suo languido sguardo, e sospiroso?
Su qualche petto amato, allor ch’ è in forse
L’alma fuggente, ama posar’, e il ciglio
Egro al sonno mortal pria di comporse,
Al triste addio, presso al fatal periglio,
Di pianto altrui qualche pietosa stilla
Chiede compagna dell’eterno esiglio.
Sorge dal sen dell’urna ancor tranquilla
Il grido di natura, e dal sepulto
Cener l’usata fiamma ancor sfavilla.
E quanto a te, che in questo carme inculto
Dell’ombre inonorate fai menzione,
Nè vuoi che dall’oblio soffran insulto;
Se mai in questa d’orror muta regione,
Fari a te ne’pensier spirto gentile
Tragga, e del fato tuo muova questione;
Forse avverrà, che in suo semplice stile
Qualche canuto Mandrian risponda:
Spesso il vedemino al schiuder dell’ovile,
E al far dell’alba andar solingo in ronda,
E, ratto il piè scuotendo la rugiada,
Sul colle incontro al Sol, ch’uscia dall’onda:
Sotto quel faggio, onor della contrada,
Che di sue barbe con bizzara massa
Serpeggia, quando il sol è a mezza strada
Ei traseuratamente all’ombra bassa
Sdrajar soleasi, e taciturno, e fiso
Star su quell’onda, che mormora e passa;
Or presso al bosco ivi da ognun diviso
Seco stesso fantastici concetti
Gia borbottando amaro in suo sorriso;
Or pinto il volto degli interni afretti
Pallido, e mesto s’aggirava, e smunto
Ove il silenzio par che più lo alletti;
Talchè da duol profondo il cor compunto
Detto l’avresti, o divenuto folle
Per cruda sorte, o per amor consunto.
Sorse un mattin, e sull’usato colle
Più non si scorse, od alla verde riva,
O dove il faggio amato alto si estolle;
Ne sorse un altro, ed ei non compariva
Nè al rio, nè sulla piaggia, o presso al bosco:
Al fine il terzo di da noi partiva,
Quando in funèbre canto, e arredo fosco
Portar al Tempio, a lento piè fu scorto.
T’appressa, e leggi (e il puoi, s’io ben conosco)
Leggi sul sasso inciso, a cui di sporto
Pruno fa ingombro antica pianta odiosa:

EPITAFFIO

“Il capo stanco in sonno eterno absorto
Qui della terra in grembo un Mortal posa,
Che mal noto alla fama, e alla fortuna
Cadde, quale al suo april carpita rosa:
Bella Scienza l’umile sua cuna
Non isdegnò: melanconia gl’impresse
Sue gentil forme, e il fece suo quest’ una;
Ebbe sincero il cor, cui sempre resse
Sua larga caritate, e largo frutto
Il Cielo in guiderdon’ a lei concesse:
Ei diede alla miseria altrui nel lutto
(Quanto aveva) una lagrima, e dal Cielo
Ebbe un Amico (e pel suo cor fu tutto)
Più oltre non cercar: l’arcano velo
Che sue fralezze, e merti ascosi preme,
Nò, di squarciarlo non ti prenda zelo:
Che questi, e quelle in palpitante speme
E in dubitoso, trepido desio
Fino all’estremo di posano insieme
Nel seno del suo Padre, e del suo Dio.”
