Gray's Elegy, written in a Country Church-Yard,

 rendered into Latin by the Scholars of the First Class, February 6, 1805

Clamat vespertina diem campana peractam,
 Bos rediens lente laeta boat per agros;
 Fessa domum repetens vestigia flectit arator,
 Ac tenebrae obscurae jam loca cuncta tenent. 
Nunc condunt dubia cum luce crepuscula campos,
 Et totum coelum nocte silente tacet;
 At non qua volitans scarabaeus bombilat alis,
 Et sopit, caulas nola sonora procul. 
Ni celsa intortis hederis ex arce virenti
 Ad lunam auditor sordida bubo queri,
 Flectentes prope secretam vestigia sedem
 Miscere insecto regna vetusta pede. 
Ulmo sub patula, tristi sub tegmine taxi,
 Qua cumulis multis putrida surgit humus,
 Quisque brevi in tumulo per saecula longa quiescens,
 Agrestes ruris pace fruuntur avi. 
Aurorae non aura levis spirantis odores,
 Nec casula parva garrula hirundo gemens
 Nec cantus galli argutus, nec buccina rauca
 Ex humili lecto deinde ciebit eos. 
Ardebit foculus lucens non amplius illis,
 Sedula nec carpet vespere mater opus,
 Nec patris ob reditum balbas puer ore loquelas,
 Nec genua ascendens oscula blanda dabit. 
Falci saepe seges flavescens cessit aduncae,
 Indomitam fregit vomer aduncus humum;
 Quam laeti per agros jumenta agitare solebant,
 Quam tremuit valido sylva secure vetus? 
Gaudia ne spernat, tenues laetosque labores,
 Nec levis ambitio nomen honore carens,
 Nec simul auditos naso suspendat adunco
 Pauperis annales turgida pompa breves. 
Antiquae gentis decus, imperiumque superbum,
 Cuncta quae opes dederant, clara Venusque dedit
 Expectant pariter non eluctabile tempus;
 Ad tumulum ducit laudis honorque brevis. 
Ipsos culpandos ne vana superbia dicat
 Si curtos tumulos nulla trophaea tegant,
 Quae longas templique vias, laqueataque tecta
 Laudibus eximiis organa laeta replent. 
Urna valetne superba, valent spirantia signa,
 Ad corpus vitam nunc revocare brevem,
 Tellurem tacitam vox clara lacessere honoris,
 Aut vita functos flectere blanditiae? 
Pierio quondam stimulata calore, relicto
 Hoc jam forte loco, corda sepulta jacent;
 Hic dextrae bene quae sceptrum regale tullissent,
 Aut percussissent fila sonora lyrae. 
Ast illorum oculis doctrina volumina nunquam
 Evolvens, spoliis temporis aucta, tulit,
 Frigida compressit divinos mente furores,
 Pauperies, animi vimque subegit iis. 
Ah! quot sapphiros, pulchro splendore micantes,
 Obscura immensi marmoris antra fuerunt! 
Ah! quoties flos purpureus in valle reducta
 Floret odoratus, floridus atque latet! 
Rusticus his fortasse jacet qui fortiter heros
 Finitimo satrapae restitit, arva tuens;
 Hic vates sine laude aliquis, sine labe tyrannus,
 Immunes patriae caedis habensque manus. 
Audire ingenti plausu resonare senatus
 Eloquio attonitos, vimque minasque seres
 Spernere, per latam diffundere gaudia terram,
 Atque hominum laetis vultibus usque frui
Sors vetuit, neque crescentes modo saeva repressit
 Virtutes, vetuit turpe benigna scelus,
 Civibus occisis vetuit sceptroque potiri,
 Haud faciles flecti supplicis atque prece. 
Verum dissimulare, dolosaque reddere verba,
 Et premere ingenuae signa pudicitiae,
 Luxuriaeque aris, fastusque imponere dona,
 Pieridum sacris thura cremata focis. 
Vixere insano procul a clamore virorum,
 Nec famae nec opum vota movebat amor,
 Vallibus umbrosis peragens ignobilis aevum
 Carpebat tacitam turba quieta viam. 
Ossa tamen pedibus vulgi vexentur iniqui
 Quo minus infestis, structa sepulchra prope,
 Versibus incomptis, rudibusque exculta figuris,
 Singultus tristes maesta tributa cient. 
Aetates faxis inscriptaque nomina musa
 Indocta, spatium famae elegique tenent;
 Divinoque excerpta volumine disticha spargit,
 Quae meminisse docent vulgus agreste mori. 
Nam quis in aeternum se ad muta oblivia tradens,
 Concessit vitae gaudia blanda neci,
 Laeti decessit geniali ex lumine solis,
 Nec flexit moriens lumina maesta retro. 
Confidit gremio dulci moribundus amici,
 Et lacrymae mulcent lumina clausa piae;
 Vox etiam e tumulo naturae mystica clamat,
 Ac cineres vivunt pristinus atque calor. 
Tuque oh! qui memor exanimorum laude carentum
 Ingenua hoc humili carmine fata refers;
 Si quis dum fecum fugientia tempora versat,
 Quae fuerint meditans fors tua fata petat. 
Forte aliquis dicat jam tempora canus agrestis,
 Hunc vidi celeres saepe ego mane gradus
 Flectentem per agros, spectatum a vertice collis
 Exantem solem fluctibus aequoreis. 
Illic nutantis denso sub tegmine fagi,
 Cui vaga stirps alte putrida fertur humo
 Membra die medio prosternere fessa solebat,
 Accipiens sonitum praetereuntis aquae. 
Hanc juxta sylvam nunc verno tempore laetam,
 Tendebat gressus verba proterva loquens;
 Nunc languens, tristis, velut amens, pallida fore;
 Aut pressus curis, aut in amore miser. —
Mane erat, ac solito admirans nec colle videbam,
 Nec prope gratam umbram, nove ubi rura patent;
 Altera lux venit, nec visus adhuc prope rivum,
 Nec collem repetens, nec nemora alta pius. 
Tunc solita pompa solennia funera vidi
 Lente per templi tristia ducta vias,
 Huc ades, et saxo (nam tu vir doctus haberis)
 Sub veteri spinâ carmina scripta legas. 
