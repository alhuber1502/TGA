Epitaphium

Hic, sinu fessum caput, hospitali,
Cespitis, dormit juvenis, nec illi
Fata ridebant, popularis ille
Nescius aurae.
Musa non vultu, genus, arroganti,
Rustica natum grege despicata,
Et suum, tristis, puerum, notavit
Sollicitudo.
Indoles illi bene larga, pectus
Veritas sedem sibi vindicavit,
Et pari, tantis meritis, beavit
Munere, coelum.
Omne, quod maestis habuit, miserto
Corde, largivit lacrymam, recepit,
Omne, quod Caelo voluit, fidelis
Pectus amici.
Longius, sed tu, fuge, curiosus,
Caeteras laudes, fuge, suspicari,
Caeteras culpas, fuge, velle tractas
Sede tremenda.
Spe tremescentes, recubant, in illa
Sede, virtutes, pariter que culpae,
In sui, Patris gremio, tremenda
Sede, Deique.
