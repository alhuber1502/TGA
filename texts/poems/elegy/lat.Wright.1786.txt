ELEGIA SCRIPTA IN SEPULCHRETO RUSTICO LATINE REDDITA, &c.

TRISTE dat occidui signum campana diei,
 Et tardi incedunt ore querente boves,
 Vix trahit aegra domum vestigia lassus agrestis,
 Atque mihi, et tenebris lurida cuncta vacant. 

Jam subducta oculis rerum vanescit imago,
 Et tumidis parcens flatibus aura silet;
 Ni qua pervolitat lento scarabaeus in orbe
 Et longos mulcent aera sopora greges,

Aut qua lugubris rauco jacit ore querelas
 Ad lunam herbosa noctua turre sedens
 Antiquos si forte lares, et inhospita regna
 Intempestivi praeteriere pedes

Sub tristi taxorum umbra, atque horrentibus ulmis,
 Plurima qua putri cespite terra tumet,
 Sarcophagi exiguo jamdudum limite clausa
 Agrestum dormit rustica turba patrum. 

Non hos stramineo tuguri de culmine hirundo,
 Nec vox Aurorae blanda, et odora novae;
 Non galli cantus rursum, non cornua rauca
 Ex humili poterunt voce ciere toro. 

Non his (ut quondam) dulci cura ingeret uxoi
 Sedula nocturno grandia ligna foco;
 Nec reduci accurret soboles, nec in oscula raptim. 
Aemula solicito porriget ora patri. 

Illis saepe seges matura cessit arista,
 Glebaque iners forti vix labefacta manu;
 Quam laeti ad campum tardos egere juvencos! 
Quam sylva ingenti vulnere victa ruit! 

Ne temne ambitio felicem insana laborem
 Neu, si qua obscurae gaudia fortis habent;
 Neu risu excipiat male laeto turba potentum
 Facta vel exiguae qualiacunque casae. 

Stemmata clara domus latique insignia regni,
 Largae quicquid opes, aut bona forma dedit,
 Fata manent eadem; nosque ad commune sepulchrum
 Deducit prono semita honesta gradu. 

Nullum crimen inest illis, ingloria quanquam
 Busta jacent memori non decorata nota;
 Templa ubi per laqueata, et longum ducta, sonori
 Tercentum reboant grandius ora chori. 

An scriptae revocare urnae, et spirantia signa
 Ad veteres animam (quam fugitiva) lares? 
Novit honor mutos cineres animare? vel aures
 Blanditiae gelidas solicitare necis? 

Neglecta fors hac animus sub sede repostus
 Dormiat aetherio fervidus igne prius:
 Et, quae vocales magica arte impellere chordas,
 Quasque habiles poterant sceptra decere, manus. 

At non fors illis doctos evolvere fastos,
 Atque in praeteritum luxuriare dedit;
 Pauperies ardorem animi, sacrosque calores
 Pectoris horrenti strinxerat arcta gelu. 

Quondam etiam gemmae puro candore micantes
 Aeternum aequoreo delituere sinu;
 Neglecto flos saepe rubens inglorius horto
 Munera dat zephyris discutienda vagis. 

Fors jacet Hamdenus, qui parvo in rura tyranno
 Obstitit indocilis subdere dolla jugo;
 Miltonusve rudis musarum, et vis Crom√ºelli
 Immane in patriam sed nihil ausa nefas,

Laudato docilem eloquio retinere senatum,
 Exitii impavido temnere corde minas,
 Cernere gratantis sine voce loquentia gentis
 Lumina munificam testificata manum,

Sors vetuit: segetem virtutum oppressit honestam,
 Nec vitia in magnum crescere posse dedit;
 Luctari vetuit per caedem ad regna cruentam,
 Obstruere et saeva ferrea corda sera. 

Eluctans verum premere, atque extinguere si qua
 Forte verecundae subrubuere genae,
 Musarumque sacro castarum accensa calore
 Impia luxuriae thura adolere focis. 

Sobria vulgari procul a certamine nunquam
 Pectora discursus edidicere vagos;
 Secretum per iter, vitaeque in valle reducta
 Fallentis tacito praeteriere gradu. 

Ne vagus insultet gressu properante viator
 Ossa super fragiles stant inhonesta notae,
 Incompti versus, et signa informia poscunt
 Ex animo genitus praetereunte pios. 

Pro fama atque elegis indocto incisa labore
 Et spatia annorum, et nomina sola vides:
 Et vatum adduntur sacrorum dogmata, agrestes
 Quae doceant quo sit mors obeunda modo. 

Ecquis enim in tenegras abit, atque oblivia, vitae
 Nec desiderio dulce reponit onus? 
Quis soles laetos, quis non confinia lucis,
 Respexit lentis suavia luminibus? 

Exposcunt blandos morientia lumina fletus,
 Seque anima in dulcem projicit aegra sinum;
 E tumulo emittit monitus natura silentes,
 Et cinis assueto fervidus igne calet. 

At tibi, qui versu dudum sine honore jacentum
 Facta memor vivo quantulacunque refers;
 Si tibi quis similis secum mortalia volvens
 Sollicito casus exigat ore tuus;

Forte quis annorum plenus (conspeximus ipsi)
 Dicat, "ad aurorae lumina prima novae
"Obvius hic soli properans ascendere collem
 "Verrebat celeri roscida prata gradu. 

 "Sub fago hac, veteri quae nutans vertice torquet
"Muliplici stirpes flexilis orbe vagas,
 "Ignavos artus, molemque aestivus inertem
"Ad strepitum vivae projiciebat aquae. 

 "Jam torva ridens fronte, atque abnormis amabat
"Incerto mussans ad nemus ire gradu;
 "Jamque amens cura, atque infausto saucius igne
"Lumina dejiceret pallidus oris humi. 

 "Mane erat, at cara non ille sub arbore sedit,
"Nec vidi assuetum scandere rite jugum:
 "Altera lux subiit, non grati ad fluminis undam,
"Non sylvam, aut saltus venit, ut ante, suos. 

 "Nec longum tempus, justoque ah funera luctu
"Duxit lugubri lurida pompa via
 "Quin lege (namque potes) dumo signata sub isto
"Verba, sepulchralis qua notat ossa lapis. 

EPITAPHIUM

Hic terrae in gremio juvenis requiescit amico
 Et forte, et fama splendidiore carens,
 Nascentem averso doctrina haud lumine vidit,
 Impressitque notas huic dea maesta suas. 

Larga illi bonitas, et mens erat inscia fraudis,
 Nec bonus indulsit dona minora deus:
 Quod potuit flenti adflebat miseratus, amicum
 Dante tulit (voluit nec meliora) deo. 

Inclusam virutem imis culpasque latebris
 Scruteris nimia sedulitate cave;
 Illic augusto divini corde parentis
 Ancipites inter spemque metumque latent. 
