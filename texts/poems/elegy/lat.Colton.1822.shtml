<!--#config timefmt="%d %b %Y" --><!--#set var="docname" value="lat.Colton.1822" --><!--#set var="bodyid" value="works" --><!--#set var="works" value="active" --><section xmlns="http://www.w3.org/1999/xhtml" class="main" data-docname="lat.Colton.1822" data-lang="lat" data-scit="Colton, Charles Caleb &#xA;&#x9;&#x9;(Latin, verse, 1822)&#xA;&#x9;">
   <div class="text draggable ui-widget-content"><span class="pagebreak" id="index.xml-pb-d17555e831">[Page 151]</span><h1 class="main">Elegia Graii, Latine reddita</h1>
      <div id="" class="lg lgvspace" data-id="stn1" data-corresp="#stn1">
         <div class="line" id=""><span class="ln">1 </span><span class="l">Vespertina focos Campana extinguere jussit,</span></div>
         <div class="line" id=""><span class="ln">2 </span><span class="l">Mugitu linquunt pascua tonsa boves,</span></div>
         <div class="line" id=""><span class="ln">3 </span><span class="l">Tardius ire domum fesso pede tendit arator,</span></div>
         <div class="line" id=""><span class="ln">4 </span><span class="l">Cum simul, et tenebris, et mihi, cuncta vacant;</span></div>
      </div>
      <div id="" class="lg lgvspace" data-id="stn2" data-corresp="#stn2">
         <div class="line" id=""><span class="ln rend">5 </span><span class="l">Prospectus tremula vanescit luce gradatim,</span></div>
         <div class="line" id=""><span class="ln">6 </span><span class="l">Somnifera et languens aura quiete silet,</span></div>
         <div class="line" id=""><span class="ln">7 </span><span class="l">Dum scarabaeus agens gyros, obmurmurat alis,</span></div>
         <div class="line" id=""><span class="ln">8 </span><span class="l">Et longum resonans Nola soporat oves;</span></div>
      </div>
      <div id="" class="lg lgvspace" data-id="stn3" data-corresp="#stn3">
         <div class="line" id=""><span class="ln">9 </span><span class="l">Quin hedera vinctam cernas qua surgere turrim,</span></div>
         <div class="line" id=""><span class="ln rend">10 </span><span class="l">Lunae, luctifera Noctua voce refert</span></div>
         <div class="line" id=""><span class="ln">11 </span><span class="l">Quod circa latebras, vestigia sera vagantis</span></div>
         <div class="line" id=""><span class="ln">12 </span><span class="l">Antiquum atque silens imperium violant.</span></div>
      </div>
      <div id="" class="lg lgvspace" data-id="stn4" data-corresp="#stn4">
         <div class="line" id=""><span class="ln">13 </span><span class="l">Umbrans, qua taxus, veteri intermiscuit ulmo,</span></div>
         <div class="line" id=""><span class="ln">14 </span><span class="l">Aggere qua multo dissociatur humus,</span></div>
         <div class="line" id=""><span class="ln rend">15 </span><span class="l">Angusta in cella, qua quisque reconditur, ossa</span></div>
         <div class="line" id=""><span class="ln">16 </span><span class="l">Vicani ad somnum composuere Patres.</span></div>
      </div>
      <div id="" class="lg lgvspace" data-id="stn5" data-corresp="#stn5">
         <div class="line" id=""><span class="ln">17 </span><span class="l">Non Aurora efflans, Zephyrus dum suadet, odores,</span></div>
         <div class="line" id=""><span class="ln">18 </span><span class="l">Non de stramineo tegmine hirundo canens,</span></div>
         <div class="line" id=""><span class="ln">19 </span><span class="l">Non lituus resonans, vigilanti aut gutture gallus</span></div>
         <div class="line" id=""><span class="ln rend">20 </span><span class="l">Invitabit eos amplius, e tumulo.</span></div>
      </div>
      <div id="" class="lg lgvspace" data-id="stn6" data-corresp="#stn6">
         <div class="line" id=""><span class="ln">21 </span><span class="l">Non focus exhilarans his eriget amplius ignes,</span></div>
         <div class="line" id=""><span class="ln">22 </span><span class="l">Anxia non uxor vespere tendet opem,</span></div>
         <div class="line" id=""><span class="ln">23 </span><span class="l">Non patre, vagitus, pueri redeunte, profundent,</span></div>
         <div class="line" id=""><span class="ln">24 </span><span class="l">Oscula certantes arripuisse genu.</span></div>
      </div>
      <div id="" class="lg lgvspace" data-id="stn7" data-corresp="#stn7">
         <div class="line" id=""><span class="ln rend">25 </span><span class="l">Plurima quin horum falci cedebat arista,</span></div>
         <div class="line" id=""><span class="ln">26 </span><span class="l">Sulcabant curvo vomere saepe solum,</span></div>
         <div class="line" id=""><span class="ln">27 </span><span class="l">Ah quoties hilari aurigabant plaustra! Solebat</span></div>
         <div class="line" id=""><span class="ln">28 </span><span class="l">Ictibus ah quoties succubuisse nemus!</span></div>
      </div>
      <div id="" class="lg lgvspace" data-id="stn8" data-corresp="#stn8">
         <div class="line" id=""><span class="ln">29 </span><span class="l">Non petat ambitio hos deridere labores,</span></div>
         <div class="line" id=""><span class="ln rend">30 </span><span class="l">Fortunas, humilis deliciasve Casae;</span></div>
         <div class="line" id=""><span class="ln">31 </span><span class="l">Audeat haud rictum indulgere Superbia, vellet</span></div>
         <div class="line" id=""><span class="ln">32 </span><span class="l">Quod de Ruricolis Musa ciere modos.</span></div>
      </div>
      <div id="" class="lg lgvspace" data-id="stn9" data-corresp="#stn9">
         <div class="line" id=""><span class="ln">33 </span><span class="l">Nobilitatis honos, dominandi coeca libido,</span></div>
         <div class="line" id=""><span class="ln">34 </span><span class="l">Quicquid forma potest addere, quicquid opes,</span></div>
         <div class="line" id=""><span class="ln rend">35 </span><span class="l">Expectant pariter, peritura necesse, sepulchrum,</span></div>
         <div class="line" id=""><span class="ln">36 </span><span class="l">Unum iter ad famam ducit, et ad tumulum.</span></div>
      </div>
      <div id="" class="lg lgvspace" data-id="stn10" data-corresp="#stn10">
         <div class="line" id=""><span class="ln">37 </span><span class="l">Arroget haud vanum gens paraetextata triumphum,</span></div>
         <div class="line" id=""><span class="ln">38 </span><span class="l">Quod super hos tumulos nulla tropaea nitent,</span></div>
         <div class="line" id=""><span class="ln">39 </span><span class="l">Marmora dum resonant, laqueataque culmina laudes</span></div>
         <div class="line" id=""><span class="ln rend">40 </span><span class="l">Ingeminant, cantu concomitante melos.</span></div>
      </div>
      <div id="" class="lg lgvspace" data-id="stn11" data-corresp="#stn11">
         <div class="line" id=""><span class="ln">41 </span><span class="l">Aerane quae spirant? Insculptave marmora, nostris</span></div>
         <div class="line" id=""><span class="ln">42 </span><span class="l">An revocar queant relliquiis animam?</span></div>
         <div class="line" id=""><span class="ln">43 </span><span class="l">Possit adulator surdos mulcere? Revixit,</span></div>
         <div class="line" id=""><span class="ln">44 </span><span class="l">Unquamve in crasso pulvere mortis, honor?</span></div>
      </div>
      <div id="" class="lg lgvspace" data-id="stn12" data-corresp="#stn12">
         <div class="line" id=""><span class="ln rend">45 </span><span class="l">Forsitan, oblito tacite hoc sub cespite, dormit</span></div>
         <div class="line" id=""><span class="ln">46 </span><span class="l">Ignibus exardens pectus Apollineis;</span></div>
         <div class="line" id=""><span class="ln">47 </span><span class="l">Forsan adaptatae sceptri ad moderamina dextrae,</span></div>
         <div class="line" id=""><span class="ln">48 </span><span class="l">Acriter aut habiles exagitasse lyram;</span></div>
      </div>
      <div id="" class="lg lgvspace" data-id="stn13" data-corresp="#stn13">
         <div class="line" id=""><span class="ln">49 </span><span class="l">Sed non horumoculis doctrina recondita, chartas</span></div>
         <div class="line" id=""><span class="ln rend">50 </span><span class="l">Aevi ditatas explicuit spoliis;</span></div>
         <div class="line" id=""><span class="ln">51 </span><span class="l">Aspera paupertas vires compescuit, omnes</span></div>
         <div class="line" id=""><span class="ln">52 </span><span class="l">Et torpere animi frigore jussit opes.</span></div>
      </div>
      <div id="" class="lg lgvspace" data-id="stn14" data-corresp="#stn14">
         <div class="line" id=""><span class="ln">53 </span><span class="l">Multa coruscanti resplendens gemma nitore</span></div>
         <div class="line" id=""><span class="ln">54 </span><span class="l">Imis in latebris conditur oceani;</span></div>
         <div class="line" id=""><span class="ln rend">55 </span><span class="l">Plurimus, at nulli spectandus, flosculus, implet</span></div>
         <div class="line" id=""><span class="ln">56 </span><span class="l">Auram haud perceptis undique deliciis.</span></div>
      </div>
      <div id="" class="lg lgvspace" data-id="stn15" data-corresp="#stn15">
         <div class="line" id=""><span class="ln">57 </span><span class="l">Rusticus hic jaceat, domini qui saepe pusilli,</span></div>
         <div class="line" id=""><span class="ln">58 </span><span class="l">Hamdenus, rigidis obstitit arbitriis,</span></div>
         <div class="line" id=""><span class="ln">59 </span><span class="l">Miltonus forsan silet hic inhonorus, et illic</span></div>
         <div class="line" id=""><span class="ln rend">60 </span><span class="l">Cromvellus, patrii sanguinis innocuus.</span></div>
      </div>
      <div id="" class="lg lgvspace" data-id="stn16" data-corresp="#stn16">
         <div class="line" id=""><span class="ln">61 </span><span class="l">Surgere! Et attentumlingua cohibere senatum!</span></div>
         <div class="line" id=""><span class="ln">62 </span><span class="l">Cladis et angoris non timuisse minas,</span></div>
         <div class="line" id=""><span class="ln">63 </span><span class="l">Munera abundantis Cereris sparsisse per oras,</span></div>
         <div class="line" id=""><span class="ln">64 </span><span class="l">Et populi gratas emeruisse preces,</span></div>
      </div>
      <div id="" class="lg lgvspace" data-id="stn17" data-corresp="#stn17">
         <div class="line" id=""><span class="ln rend">65 </span><span class="l">Haec Sors istorum vetuit – quin Aequa negabat</span></div>
         <div class="line" id=""><span class="ln">66 </span><span class="l">Quid virtutis erat, quid scelerisve coli,</span></div>
         <div class="line" id=""><span class="ln">67 </span><span class="l">Respuit his placidae portas occludere pacis,</span></div>
         <div class="line" id=""><span class="ln">68 </span><span class="l">Sceptrave sanguinea corripuisse manu;</span></div>
      </div>
      <div id="" class="lg lgvspace" data-id="stn18" data-corresp="#stn18">
         <div class="line" id=""><span class="ln">69 </span><span class="l">Quid verum dictet nosse at siluisse, pudoris</span></div>
         <div class="line" id=""><span class="ln rend">70 </span><span class="l">Suppressisse sacros ingenui monitus,</span></div>
         <div class="line" id=""><span class="ln">71 </span><span class="l">Fanum, qua luxu tumefacta superbia regnet,</span></div>
         <div class="line" id=""><span class="ln">72 </span><span class="l">Pieridumdignis accumulare modis.</span></div>
      </div>
      <div id="" class="lg lgvspace" data-id="stn19" data-corresp="#stn19">
         <div class="line" id=""><span class="ln">73 </span><span class="l">Insanas curas, studiumque ignobile vulgi</span></div>
         <div class="line" id=""><span class="ln">74 </span><span class="l">Talia, mens horum sobria posthabuit,</span></div>
         <div class="line" id=""><span class="ln rend">75 </span><span class="l">Sed quasi per latebras, et amaena silentia vallis,</span></div>
         <div class="line" id=""><span class="ln">76 </span><span class="l">Innocuam vitae sustinuere viam.</span></div>
      </div>
      <div id="" class="lg lgvspace" data-id="stn20" data-corresp="#stn20">
         <div class="line" id=""><span class="ln">77 </span><span class="l">Signa sed haec etiam consurgunt ossa tueri,</span></div>
         <div class="line" id=""><span class="ln">78 </span><span class="l">Barbara, quin longo non peritura die;</span></div>
         <div class="line" id=""><span class="ln">79 </span><span class="l">Sit rude, non sedenim stabilitur inutile saxum,</span></div>
         <div class="line" id=""><span class="ln rend">80 </span><span class="l">Quippe viatorem condoluisse monet.</span></div>
      </div>
      <div id="" class="lg lgvspace" data-id="stn21" data-corresp="#stn21">
         <div class="line" id=""><span class="ln">81 </span><span class="l">Nomina juncta annis, inculta haec tradita musa,</span></div>
         <div class="line" id=""><span class="ln">82 </span><span class="l">Sunt illis instar marmoris, aut elegi,</span></div>
         <div class="line" id=""><span class="ln">83 </span><span class="l">Plurima quinetiam Scriptis excerpta videntur,</span></div>
         <div class="line" id=""><span class="ln">84 </span><span class="l">Fortiter agricolas admonitura mori.</span></div>
      </div>
      <div id="" class="lg lgvspace" data-id="stn22" data-corresp="#stn22">
         <div class="line" id=""><span class="ln rend">85 </span><span class="l">Quis tenebrosa etenim quaerens oblivia? Vitae</span></div>
         <div class="line" id=""><span class="ln">86 </span><span class="l">Anxia, jucundae munera deposuit?</span></div>
         <div class="line" id=""><span class="ln">87 </span><span class="l">Liquit anhelantis confinia laeta diei,</span></div>
         <div class="line" id=""><span class="ln">88 </span><span class="l">Nec semel ah! Solis respiciebat iter?</span></div>
      </div>
      <div id="" class="lg lgvspace" data-id="stn23" data-corresp="#stn23">
         <div class="line" id=""><span class="ln">89 </span><span class="l">Nonnullas poscit lacrymas periturus ocellus,</span></div>
         <div class="line" id=""><span class="ln rend">90 </span><span class="l">Et gremio est aliquid commiserente mori;</span></div>
         <div class="line" id=""><span class="ln">91 </span><span class="l">Vox quoque naturae, tumulo non victa, resurgit,</span></div>
         <div class="line" id=""><span class="ln">92 </span><span class="l">Et cinere in nostro parva favilla latet.</span></div>
      </div>
      <div id="" class="lg lgvspace" data-id="stn24" data-corresp="#stn24">
         <div class="line" id=""><span class="ln">93 </span><span class="l">Tu quoque, qui placide neglecta haec ossa recordans,</span></div>
         <div class="line" id=""><span class="ln">94 </span><span class="l">Rustica quantumvis, carminibus memoras,</span></div>
         <div class="line" id=""><span class="ln rend">95 </span><span class="l">Si quis, secretim meditandi ductus amore,</span></div>
         <div class="line" id=""><span class="ln">96 </span><span class="l">Fata, tui simils, discere vestra roget,</span></div>
      </div>
      <div id="" class="lg lgvspace" data-id="stn25" data-corresp="#stn25">
         <div class="line" id=""><span class="ln">97 </span><span class="l">Forsitan huic canus referat quis rusticus olim,</span></div>
         <div class="line" id=""><span class="ln">98 </span><span class="l">“Saepius agnovi hunc, exoriente die,</span></div>
         <div class="line" id=""><span class="ln">99 </span><span class="l">Pellere montanos festino cum pede rores,</span></div>
         <div class="line" id=""><span class="ln rend">100 </span><span class="l">Purpureum properans anticipare jubar.</span></div>
      </div>
      <div id="" class="lg lgvspace" data-id="stn26" data-corresp="#stn26">
         <div class="line" id=""><span class="ln">101 </span><span class="l">Illius antiquae fagi exporrectus ad umbram,</span></div>
         <div class="line" id=""><span class="ln">102 </span><span class="l">Quae zephyro inclinat cuique proterva caput,</span></div>
         <div class="line" id=""><span class="ln">103 </span><span class="l">Ille diem totum consumeret usque, fluentum</span></div>
         <div class="line" id=""><span class="ln">104 </span><span class="l">Contiguum inspiciens, murmure captus aquae.</span></div>
      </div>
      <div id="" class="lg lgvspace" data-id="stn27" data-corresp="#stn27">
         <div class="line" id=""><span class="ln rend">105 </span><span class="l">Adjunctum ah! Quotis sylvae hunc conspeximus altae,</span></div>
         <div class="line" id=""><span class="ln">106 </span><span class="l">Tendimus ut fessi saepe labore domum,</span></div>
         <div class="line" id=""><span class="ln">107 </span><span class="l">Soles, dum cantus sub vespere fudit alauda,</span></div>
         <div class="line" id=""><span class="ln">108 </span><span class="l">Occiduos oculo semidolente sequi.</span></div>
      </div>
      <div id="" class="lg lgvspace" data-id="stn28" data-corresp="#stn27">
         <div class="line" id=""><span class="ln">109 </span><span class="l">Ad nemus, aut meditans, inconscia murmura mussans,</span></div>
         <div class="line" id=""><span class="ln rend">110 </span><span class="l">Aut sibi subridens, insequeretur iter,</span></div>
         <div class="line" id=""><span class="ln">111 </span><span class="l">Pallens, semianimis, dejectolumine, curae,</span></div>
         <div class="line" id=""><span class="ln">112 </span><span class="l">Spe sine vel vanus quem cruciabat amor.</span></div>
      </div>
      <div id="" class="lg lgvspace" data-id="stn29" data-corresp="#stn28">
         <div class="line" id=""><span class="ln">113 </span><span class="l">Ad solitam tandem fagum non cernitur, eheu!</span></div>
         <div class="line" id=""><span class="ln">114 </span><span class="l">Dilectumque patet deseruisse jugum,</span></div>
         <div class="line" id=""><span class="ln rend">115 </span><span class="l">Alter sol oritur, sed non ad murmura rivi,</span></div>
         <div class="line" id=""><span class="ln">116 </span><span class="l">Ad nemus, ad pratum gramineumve fuit!</span></div>
      </div>
      <div id="" class="lg lgvspace" data-id="stn30" data-corresp="#stn29">
         <div class="line" id=""><span class="ln">117 </span><span class="l">Tertia lux aderat, docuit cum pompa dolentum</span></div>
         <div class="line" id=""><span class="ln">118 </span><span class="l">Quod puer extremum conficiebat iter:</span></div>
         <div class="line" id=""><span class="ln">119 </span><span class="l">Perlege,nam possis, quae scindunt carmina saxum,</span></div>
         <div class="line" id=""><span class="ln rend">120 </span><span class="l">Qua vetus ille sacram sentis obumbrat humum.</span></div>
      </div>
      <div id="" class="lg lgvspace" data-id="stn31" data-corresp="#stn34">
         <div class="line" id=""><span class="ln">121 </span><span class="l">Primitias anni violas hic cernere carptas,</span></div>
         <div class="line" id=""><span class="ln">122 </span><span class="l">At sparsas nullo conspiciente, datur;</span></div>
         <div class="line" id=""><span class="ln">123 </span><span class="l">Nidificare illic, et flere, Rubecula gaudet,</span></div>
         <div class="line" id=""><span class="ln">124 </span><span class="l">Plurima et insculpit parvula polanta solum.</span></div>
      </div>
      <div id="" class="lg lgvspace"><span class="head-stanza">EPITAPHIUM</span><div id="" class="lg lgvspace" data-id="stn32" data-corresp="#stn30" data-prev="#34">
            <div class="line" id=""><span class="ln rend">125 </span><span class="l">Cespite sub viridi, juvenis quem lubrica fama,</span></div>
            <div class="line" id=""><span class="ln">126 </span><span class="l">Et fortuna simul posthabuere, jacet;</span></div>
            <div class="line" id=""><span class="ln">127 </span><span class="l">Sed tenerumin cunis non contempsere Camoenae,</span></div>
            <div class="line" id=""><span class="ln">128 </span><span class="l">Elegitque Suam, Diva Melancholiae!</span></div>
         </div>
         <div id="" class="lg lgvspace" data-id="stn33" data-corresp="#stn31">
            <div class="line" id=""><span class="ln">129 </span><span class="l">Indole munifica, ingenioque potitus honesto,</span></div>
            <div class="line" id=""><span class="ln rend">130 </span><span class="l">Quod solum orabant, obinuere preces,</span></div>
            <div class="line" id=""><span class="ln">131 </span><span class="l">Quod solum potuit, lacrymam dedit usque dolenti</span></div>
            <div class="line" id=""><span class="ln">132 </span><span class="l">Quod solum voluit, gessit amicitiam;</span></div>
         </div>
         <div id="" class="lg lgvspace" data-id="stn34" data-corresp="#stn32">
            <div class="line" id=""><span class="ln">133 </span><span class="l">Illius at lateant precor acta, merentia Famam</span></div>
            <div class="line" id=""><span class="ln">134 </span><span class="l">Qualiacunque bonam, qualiacunque malam,</span></div>
            <div class="line" id=""><span class="ln rend">135 </span><span class="l">Una sede simul, cum speque metuque quiescunt,</span></div>
            <div class="line" id=""><span class="ln">136 </span><span class="l">Mente reposta sui Numinis, atque Patris.</span></div>
         </div>
      </div>
   </div>
   <div class="tfooter" style="display:none;">
      <div class="bibl">
         		  								Form: verse translation</div>
      <div class="bibl">
         					  					Text: Colton, Charles Caleb.  <q class="titlea">Elegia Graii, Latine reddita</q>. <span class="titlem">Gray's Elegy; translated into Latin Ovidian verse. By the author of 'Lacon.'</span>. London: Longman &amp; Co., 1822. 4-13.  (Has an extra stanza no. 27, Him have we seen the greenwood side along, etc., and the
         redbreast stanza, no. 31, just before the Epitaph. Transcription by Tom Turk.) 
         		[Northup
         					 <a target="_blank" href="https://www.thomasgray.org/texts/diglib/secondary/NoC_1917#bib835">#835</a>, Gibson / Wilkinson / Freeth (2008), no.
         					 18]
         	</div>
      <div class="bibl">
         			 	 			Source: 
         					  			<a target="_blank" href="lat.Colton.1822.xml">TEI/XML</a></div>
   </div>
</section>